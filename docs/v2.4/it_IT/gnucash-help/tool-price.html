<html><head><meta http-equiv="Content-Type" content="text/html; charset=UTF-8"><title>7.6. Editor prezzi</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="tools-on-line-banking.html" title="7.5. Procedura guidata per l'HBCI (Online Banking)"><link rel="next" href="tool-security-edit.html" title="7.7. Editor titoli"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.6. Editor prezzi</th></tr><tr><td width="20%" align="left"><a accesskey="p" href="tools-on-line-banking.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="tool-security-edit.html">Avanti &gt;&gt;&gt;</a></td></tr></table><hr></hr></div><div class="sect1" title="7.6. Editor prezzi"><div class="titlepage"><div><div><h2 class="title" style="clear: both"><a name="tool-price"></a>7.6. Editor prezzi</h2></div></div></div><p>L'editor prezzi è utile per modificare o registrare il valore di una valuta, di un fondo comune o di una azione. Esso fornisce un'unica interfaccia per aggiornare i valori di queste commodity ed è in grado di aggiornarle sia attraverso la ricezione di quotazioni via internet oppure manualmente.</p><p>Ogni elemento nell'editor rappresenta una registrazione del prezzo di una commodity o titolo:</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Titolo: </strong></span>The Security/commodity being priced. The display is sorted by the "exchange" that the individual securities are listed on. The list is expanded by clicking on the "caret" on the left of the name.</p></li><li class="listitem"><p><span class="emphasis"><strong>Valuta: </strong></span>la valuta con cui il prezzo è registrato.</p></li><li class="listitem"><p><span class="emphasis"><strong>Data: </strong></span>la data in cui il prezzo è stato registrato.</p></li><li class="listitem"><p><span class="emphasis"><strong>Fonte:</strong></span> la fonte del prezzo per la commodity. Generalmente, questa sarà o "user:price-editor", a indicare che è stata immessa direttamente dall'utente, o "Finance::Quote", a indicare che è stata ricevuta da una fonte online con il modulo <strong class="application"><code>Finance::Quote</code></strong>.</p></li><li class="listitem"><p><span class="emphasis"><strong>Tipo: </strong></span>esistono diversi tipi di prezzi per le azioni.</p><div class="itemizedlist"><ul class="itemizedlist" type="circle"><li class="listitem"><p><span class="emphasis"><strong>Offerta: </strong></span>indica il prezzo con cui un operatore specializzato è pronto ad acquistare un'azione.</p></li><li class="listitem"><p><span class="emphasis"><strong>Domanda: </strong></span> indica il prezzo con cui gli operatori sono pronti a vendere l'azione.</p></li><li class="listitem"><p><span class="emphasis"><strong>Ultimo: </strong></span> indica il prezzo con cui è avvenuto l'ultimo scambio per l'azione o titolo. Rappresenta il prezzo più comunemente utilizzato dai media.</p></li><li class="listitem"><p><span class="emphasis"><strong>Valore netto delle attività:</strong></span> è tipicamente utilizzato per i fondi comuni. Sono generalmente calcolate sul valore netto dell'attività del fondo.</p></li><li class="listitem"><p><span class="emphasis"><strong>Sconosciuto: </strong></span>utilizzare questa voce se il tipo di prezzo non è noto.</p></li></ul></div></li><li class="listitem"><p><span class="emphasis"><strong>Prezzo: </strong></span>il prezzo attuale della commodity.</p></li></ul></div><div class="sect2" title="7.6.1. Aggiungere manualmente il prezzo di un'azione"><div class="titlepage"><div><div><h3 class="title"><a name="invest-stockprice-manual"></a>7.6.1. Aggiungere manualmente il prezzo di un'azione</h3></div></div></div><p>Per inserire un nuovo prezzo, premere <span class="guibutton">Aggiungi</span> e inserire i dettagli del titolo e del prezzo nel riquadro. Per modificare un prezzo esistente, selezionarlo dalla lista dei prezzi, premere il pulsante <span class="guibutton">Modifica</span> e modificare i dati presenti.</p><p>Per cancellare un singolo prezzo, selezionarlo e premere il pulsante <span class="guilabel"><strong>Rimuovi</strong></span>. Per rimuovere tutti i prezzi più vecchi di una certa data, premere il pulsante <span class="guibutton">Rimuovi vecchi</span> e inserire i dettagli nella schermata visualizzata.</p><p>Verrà visualizzata una finestra con il messaggio <span class="emphasis"><strong>"Cancella tutti i prezzi delle azioni in base al seguente criterio:"</strong></span>. Inserire quindi la data dell'ultimo prezzo da cancellare.</p><p>Al di sotto del campo della data sono presenti due opzioni:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Cancella i prezzi inseriti manualmente</strong></span> - se selezionata, verranno cancellati i prezzi immessi manualmente e datati precedentemente alla data specificata. Diversamente solo i prezzi aggiunti dal modulo <strong class="application"><code>Finance::Quote</code></strong> verranno cancellati.</p></li><li class="listitem"><p><span class="guilabel"><strong>Cancella l'ultimo prezzo per un'azione</strong></span> - se selezionata, verranno cancellati i prezzi precedenti alla data specificata. Diversamente, l'ultimo prezzo precedente alla data specificata verrà conservato e tutte le quote più vecchie saranno cancellate.</p></li></ul></div></div><div class="sect2" title="7.6.2. Configurazione per l'utilizzo del pulsante &quot;Ricevi quotazioni&quot;"><div class="titlepage"><div><div><h3 class="title"><a name="invest-stockprice-online1"></a>7.6.2. Configurazione per l'utilizzo del pulsante "<span class="guilabel"><strong>Ricevi quotazioni</strong></span>"</h3></div></div></div><p>Per avere il supporto alla ricezione delle quotazioni tramite internet per una particolare azione o fondo comune, occorre prima di tutto abilitare l'opzione per la ricezione delle quotazioni e selezionare una fonte nell'"Editor titolo". Questo processo è descritto in dettaglio nella sezione "configurazione dei titoli per le quotazioni online" sull'"Utilizzo dell'editor titolo" (<a class="xref" href="tool-security-edit.html#invest-stockprice-online3" title="7.7.2. Configurare titoli e valute per la ricezione online dei prezzi">Sezione 7.7.2, «Configurare titoli e valute per la ricezione online dei prezzi»</a>). Una volta abilitato il servizio e installato il modulo <strong class="application"><code>Finance::Quote</code></strong>, sarà possibile aggiornare le quotazioni delle proprie azioni e dei propri fondi comuni premendo semplicemente il pulsante <span class="guibutton">Ricevi quotazioni</span>.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="tools-on-line-banking.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="tool-security-edit.html">Avanti &gt;&gt;&gt;</a></td></tr><tr><td width="40%" align="left">7.5. Procedura guidata per l'<acronym xmlns="" class="acronym">HBCI</acronym> (Online Banking) </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.7. Editor titoli</td></tr></table></div></body></html>
