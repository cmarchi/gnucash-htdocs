<html><head><meta http-equiv="Content-Type" content="text/html; charset=UTF-8"><title>7.4. Registrare un frazionamento azionario</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="trans-sched-loans.html" title="7.3. Assistente per mutui e ipoteche"><link rel="next" href="tools-on-line-banking.html" title="7.5. Procedura guidata per l’HBCI (Online Banking)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.4. Registrare un frazionamento azionario</th></tr><tr><td width="20%" align="left"><a accesskey="p" href="trans-sched-loans.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="tools-on-line-banking.html">Avanti &gt;&gt;&gt;</a></td></tr></table><hr></hr></div><div class="sect1" title="7.4. Registrare un frazionamento azionario"><div class="titlepage"><div><div><h2 class="title" style="clear: both"><a name="stock-split"></a>7.4. Registrare un frazionamento azionario</h2></div></div></div><p>I frazionamenti azionari avvengono quando una Società decide che il prezzo dell’azione è troppo elevato per un singolo investitore che vuole acquistarla. Il frazionamento ha l’effetto di far diminuire il prezzo della singola quota mantenendo invariato il valore delle quote possedute dall’investitore che ha già acquistato le azioni.</p><div class="sect2" title="7.4.1. Assistente per il frazionamento azionario"><div class="titlepage"><div><div><h3 class="title"><a name="stock-split-assistant"></a>7.4.1. Assistente per il frazionamento azionario</h3></div></div></div><p><strong class="application"><code>GnuCash</code></strong> utilizza questo assistente per registrare i frazionamenti azionari; esso fornisce un modo per inserire i dettagli del frazionamento, qualsiasi cambiamento nel prezzo dell’azione o anche il cash disbursement derivante dal frazionamento azionario.</p><p>L’assistente per il frazionamento azionario è accessibile dal menu <span class="guimenu"><strong>Operazioni</strong></span> → <span class="guimenuitem"><strong>Frazionamento azionario...</strong></span>.</p><p>L’assistente visualizza subito una schermata che contiene una breve descrizione del suo funzionamento e del suo utilizzo. I tre pulsanti in basso nella schermata, non cambieranno durante l’utilizzo della procedura guidata.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guilabel"><strong>Annulla</strong></span> permette di uscire dall’assistente e cancellare l’inserimento delle informazioni del frazionamento azionario. Qualsiasi scelta effettuata nella procedura guidata fino a questo punto, verrà persa.</p></li><li class="listitem"><p>Il pulsante <span class="guibutton">Indietro</span> farà apparire la schermata precedente in modo da poter modificare una selezione fatta in quella finestra.</p></li><li class="listitem"><p>Il pulsante <span class="guibutton">Avanti</span> permette di avanzare nella procedura.</p></li></ul></div><p>La schermata successiva permette di selezionare un conto per le azioni. Selezionare un conto dalla lista per registrare un frazionamento o una fusione azionaria.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Conto:</strong></span> viene elencato il nome del conto di <strong class="application"><code>GnuCash</code></strong> per l’azione.</p></li><li class="listitem"><p><span class="guilabel"><strong>Simbolo:</strong></span> il simbolo dell’azione associata con questo conto.</p></li><li class="listitem"><p><span class="guilabel"><strong>Quote:</strong></span> il numero di quote che sono state acquistate nel conto.</p></li></ul></div><p>La schermata successiva permette di impostare i dettagli del frazionamento azionario. La parte superiore della finestra contiene dei dettagli utilizzati nella creazione della transazione per il frazionamento azionario.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data:</strong></span> selezionare la data del frazionamento azionario.</p></li><li class="listitem"><p><span class="guilabel"><strong>Share Distribution:</strong></span> inserire il numero di quote guadagnate dal frazionamento azionario. Per una fusione azionaria si inserisca un numero negativo.</p></li><li class="listitem"><p><span class="guilabel"><strong>Descrizione:</strong></span> inserire una descrizione o lasciare quella di default.</p></li></ul></div><p>La parte inferiore della finestra contiene dei dettagli utili per registrare un prezzo per il frazionamento (opzionale).</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Nuovo prezzo:</strong></span> inserire il prezzo delle azioni nel giorno del frazionamento azionario.</p></li><li class="listitem"><p><span class="guilabel"><strong>Valuta:</strong></span> selezionare la valuta delle quote.</p></li></ul></div><p>La schermata successiva permette di inserire una transazione per l’esborso di liquidi (Cash In Lieu) come conseguenza del frazionamento azionario (opzionale).</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Importo in contanti:</strong></span> inserire l’importo dell’esborso di liquidi.</p></li><li class="listitem"><p><span class="guilabel"><strong>Promemoria:</strong></span> inserire un promemoria o lasciare quello di default.</p></li><li class="listitem"><p><span class="guilabel"><strong>Conto entrate:</strong></span> scegliere un conto delle entrate per l’esborso.</p></li><li class="listitem"><p><span class="guilabel"><strong>Conto attività:</strong></span> scegliere un conto delle attività per l’esborso.</p></li></ul></div><p>L’ultima schermata fornisce una lista di tre scelte possibili per terminare l’assistente.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guilabel"><strong>Annulla</strong></span> permette di uscire dall’assistente e cancellare il frazionamento azionario. Qualsiasi scelta effettuata nella procedura guidata fino a questo punto, verrà persa.</p></li><li class="listitem"><p>Il pulsante <span class="guibutton">Indietro</span> farà apparire la schermata precedente in modo da poter modificare una selezione fatta in quella finestra.</p></li><li class="listitem"><p>Il pulsante <span class="guibutton">Termina</span>crea le transazioni necessarie per registrare il frazionamento azionario.</p></li></ul></div><p>Ora dovrebbe essere stata immessa correttamente il frazionamento o la fusione azionaria.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="trans-sched-loans.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="tools-on-line-banking.html">Avanti &gt;&gt;&gt;</a></td></tr><tr><td width="40%" align="left">7.3. Assistente per mutui e ipoteche </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.5. Procedura guidata per l’<acronym xmlns="" class="acronym">HBCI</acronym> (Online Banking)</td></tr></table></div></body></html>
