<html><head><meta http-equiv="Content-Type" content="text/html; charset=UTF-8"><title>6.4. Transazioni con suddivisioni multiple</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="prev" href="trans-enter.html" title="6.3. Inserire una transazione dal registro"><link rel="next" href="trans-currency-enter.html" title="6.5. Transazioni in valuta multipla"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.4. Transazioni con suddivisioni multiple</th></tr><tr><td width="20%" align="left"><a accesskey="p" href="trans-enter.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="trans-currency-enter.html">Avanti &gt;&gt;&gt;</a></td></tr></table><hr></hr></div><div class="sect1" title="6.4. Transazioni con suddivisioni multiple"><div class="titlepage"><div><div><h2 class="title" style="clear: both"><a name="trans-multi-enter"></a>6.4. Transazioni con suddivisioni multiple</h2></div></div></div><p>La finestra del registro può apparire leggermente diversa in funzione delle opzioni di visualizzazione selezionate. Nel seguito verrà descritto il processo di inserimento di una transazione con suddivisioni multiple quando lo stile del registro è impostato a quello di <span class="guilabel"><strong>libro mastro basilare</strong></span>. In <strong class="application"><code>GnuCash</code></strong> una <span class="emphasis"><strong>suddivisione</strong></span> si ha quando il denaro è trasferito da o verso due o più conti per una stessa transazione. Il cursore viene automaticamente posizionato nel campo della data all'apertura della finestra del registro.</p><p>Le righe per i conti multipli non saranno visualizzate nella modalità a <span class="emphasis"><strong>libro mastro basilare</strong></span> a meno che non vengano selezionati o il pulsante <span class="guibutton">Suddivisione</span> o l'opzione <span class="guimenu"><strong>Operazioni</strong></span> → <span class="guimenuitem"><strong>Suddividi </strong></span></p><div class="orderedlist"><ol class="orderedlist" type="1"><li class="listitem"><p>Selezionando la piccola icona a destra del campo della data, verrà visualizzato un calendario da cui è possibile selezionare la data. Usare le frecce per selezionare il mese e l'anno corretto e infine selezionare il giorno. Premendo nuovamente la piccola icona verrà chiuso il calendario. E' anche possibile digitare dalla tastiera la data e <strong class="application"><code>GnuCash</code></strong> cercherà di completarla mentre si sta scrivendo.</p></li><li class="listitem"><p>Premere <span class="keycap"><strong>Tab</strong></span> per selezionare o spostarsi nel campo del <span class="guilabel"><strong>Nr.</strong></span>. Qui è possibile assegnare un numero alla transazione quale, per esempio, il numero dell'assegno. Premendo <span class="keycap"><strong>+</strong></span> (più) verrà automaticamente assegnato un numero aumentato di una unità rispetto a quello dell'ultima transazione dotata di numero.</p></li><li class="listitem"><p>Premere di nuovo <span class="keycap"><strong>Tab</strong></span> per selezionare o spostarsi nel campo della <span class="guilabel"><strong>Descrizione</strong></span>. Qui è possibile inserire il nome del beneficiario o qualsiasi altra descrizione relativa alla transazione. <strong class="application"><code>GnuCash</code></strong> tenterà di completare automaticamente il nome del beneficiario mentre si scrive.</p></li><li class="listitem"><p>A questo punto possono accadere due fatti alla pressione del tasto <span class="keycap"><strong>Tab</strong></span>: se <strong class="application"><code>GnuCash</code></strong> individua una transazione esistente corrispondente, il cursore salterà in uno dei campi per l'importo, compilando automaticamente il campo del conto di trasferimento; se si seleziona un campo qualsiasi con il mouse invece di utilizzare il tasto di tabulazione, non verrà compilato automaticamente il campo del conto di trasferimento. Se non ci sono transazioni esistenti corrispondenti, <strong class="application"><code>GnuCash</code></strong> sposterà il cursore nel campo del <span class="guilabel"><strong>Trasferimento</strong></span> quando è visualizzata una sola riga per la transazione.</p></li><li class="listitem"><p>Quando si digita all'interno del campo del <span class="guilabel"><strong>Trasferimento</strong></span>, <strong class="application"><code>GnuCash</code></strong> tenterà di completare automaticamente il nome del conto. La ricerca avviene alfabeticamente, quindi digitando <span class="emphasis"><strong>Us</strong></span> verrà individuata la sezione <span class="emphasis"><strong>Uscite</strong></span> della lista dei conti. Quando è stata isolata la sezione, è possibile muoversi tra i conti figli premendo i <span class="keycap"><strong>:</strong></span> (due punti). Se, dopo aver digitato <span class="emphasis"><strong>Ex</strong></span> si preme <span class="keycap"><strong>:</strong></span>, allora il cursore si sposterà nel primo sottoconto nella lista dei conti. La pressione di una combinazione di lettere e dei <span class="keycap"><strong>:</strong></span> permette di muoversi rapidamente attraverso la struttura ad albero dei conti. La piccola icona a destra del riquadro del <span class="guilabel"><strong>Trasferimento</strong></span> rappresenta un metodo alternativo per selezionare un conto.</p></li><li class="listitem"><p>Il campo seguente (R) è relativo allo stato di riconciliazione della transazione ed è descritto in <a class="xref" href="acct-reconcile.html" title="5.8. Riconciliare un conto a un estratto conto">Sezione 5.8, «Riconciliare un conto a un estratto conto»</a></p></li><li class="listitem"><p>Premere ancora <span class="keycap"><strong>Tab</strong></span> per spostarsi nel primo campo dell'importo. I nomi delle due colonne successive sono diversi in funzione del tipo di conto aperto. Per esempio, i conti bancari visualizzano i nomi "Deposito" e "Prelievo", i conti per le carte di credito mostrano "Pagamento" e "Addebito" mentre i conti per le azioni visualizzano "Quote", "Prezzo", "Compra" e "Vendi".</p></li><li class="listitem"><p>Inserire l'importo della transazione nel campo corretto. Prima di premere <span class="keycap"><strong>Tab</strong></span> o <span class="keycap"><strong>Invio</strong></span> si legga il passo successivo.</p></li><li class="listitem"><p>Per inserire delle ulteriori suddivisioni, premere il pulsante <span class="guibutton">Suddivisione</span> sulla <span class="emphasis"><strong>barra degli strumenti</strong></span> o selezionare la voce <span class="guimenu"><strong>Operazioni</strong></span> → <span class="guimenuitem"><strong>Suddividi transazione</strong></span>.  Per le transazioni che contengono più di una suddivisione, viene visualizzata la dicitura <span class="emphasis"><strong>--Transazione suddivisa--</strong></span> e sarà necessario utilizzare il pulsante <span class="guibutton">Suddivisione</span> per mostrarne i dettagli.</p></li><li class="listitem"><p>La transazione verrà espansa, i titoli delle colonne dell'importo cambieranno e l'intestazione della colonna <span class="guilabel"><strong>Trasferimento</strong></span> sarà vuota. La prima riga contiene la descrizione e l'importo della transazione. La seconda riga contiene il nome del conto attualmente aperto nel campo del <span class="guilabel"><strong>Conto</strong></span> e l'importo della transazione. La terza riga contiene il nome del conto di trasferimento nel campo del <span class="guilabel"><strong>Conto</strong></span>. Se l'importo non risulta bilanciato,<strong class="application"><code>GnuCash</code></strong> lo indicha inserendo delle celle grigie nelle colonne dell'importo e riportando l'ammontare non bilanciato nell'ultima riga vuota del registro.</p></li><li class="listitem"><p>Quando viene selezionata una delle righe più corte, le intestazioni delle colonne cambiano. La prima e l'ultima (<span class="guilabel"><strong>Data</strong></span> e <span class="guilabel"><strong>Saldo</strong></span>) non avranno un titolo; <span class="guilabel"><strong>Nr.</strong></span> cambierà in <span class="guilabel"><strong>Operazione</strong></span>, <span class="guilabel"><strong>Descrizione</strong></span> in <span class="guilabel"><strong>Promemoria</strong></span> e la colonna vuota del <span class="guilabel"><strong>Trasferimento</strong></span> cambierà il titolo in <span class="guilabel"><strong>Conto</strong></span>. Le ultime due colonne dell'importo visualizzeranno i titoli descritti al passo sette.</p></li><li class="listitem"><p>I campi <span class="guilabel"><strong>Operazione</strong></span> e <span class="guilabel"><strong>Promemoria</strong></span> sono opzionali in questa fase; il primo può contenere una descrizione del tipo di conto di trasferimento coinvolto mentre il secondo è destinato a una descrizione aggiuntiva della transazione.</p></li><li class="listitem"><p>Move to the missing amount field on the third line and fill in the amount. Premendo il tasto <span class="keycap"><strong>Invio</strong></span>, selezionando il pulsante <span class="guibutton">Inserisci</span> o andando in <span class="guimenu"><strong>Transazione -&gt; Inserisci transazione</strong></span> si sposterà il cursore nella riga successiva</p></li><li class="listitem"><p>La colonna del <span class="guilabel"><strong>Conto</strong></span> contiene una lista dei conti di trasferimento. Questa colonna è utilizzata per aggiungere delle suddivisioni. Il metodo descritto al passo cinque, può essere utilizzato per selezionare un ulteriore conto su una riga vuota. Si possono aggiungere quante suddivisioni si desiderano.</p></li><li class="listitem"><p>Quando la transazione è bilanciata, le celle grigie spariranno come anche l'importo visualizzato nell'ultima riga vuota.</p></li><li class="listitem"><p>Premendo <span class="keycap"><strong>Invio</strong></span>, come descritto più sopra, si salterà alla transazione successiva. Selezionando la transazione successiva verrà chiusa automaticamente la suddivisione oppure si potrà chiuderla manualmente premendo il pulsante <span class="guibutton">Suddivisione</span> oppure selezionando la voce del menu <span class="guimenu"><strong>Operazioni</strong></span> → <span class="guimenuitem"><strong>Suddividi transazione</strong></span>.</p></li></ol></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="trans-enter.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-currency-enter.html">Avanti &gt;&gt;&gt;</a></td></tr><tr><td width="40%" align="left">6.3. Inserire una transazione dal registro </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.5. Transazioni in valuta multipla</td></tr></table></div></body></html>
