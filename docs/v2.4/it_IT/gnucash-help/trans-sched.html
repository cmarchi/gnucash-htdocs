<html><head><meta http-equiv="Content-Type" content="text/html; charset=UTF-8"><title>6.11. Pianificare le transazioni</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="prev" href="acct-jump.html" title="6.10. Saltare al registro di un altro conto"><link rel="next" href="sched-editor.html" title="6.12. Finestra di modifica della transazione pianificata"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.11. Pianificare le transazioni</th></tr><tr><td width="20%" align="left"><a accesskey="p" href="acct-jump.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="sched-editor.html">Avanti &gt;&gt;&gt;</a></td></tr></table><hr></hr></div><div class="sect1" title="6.11. Pianificare le transazioni"><div class="titlepage"><div><div><h2 class="title" style="clear: both"><a name="trans-sched"></a>6.11. Pianificare le transazioni</h2></div></div></div><p>Le transazioni pianificate consentono di essere avvisati o di inserire automaticamente le transazioni in una data specificata. Questa proprietà combinata con l’assistente <span class="guilabel"><strong>Dall’ultimo avvio... </strong></span>&gt; (<a class="xref" href="trans-sched-slr.html" title="7.2. Assistente dall’ultimo avvio">Sezione 7.2, «Assistente dall’ultimo avvio»</a>) permette di rivedere e inserire le transazioni. L’assistente per il <span class="guilabel"><strong>Rimborso di mutui e ipoteche</strong></span> (<a class="xref" href="trans-sched-loans.html" title="7.3. Assistente per mutui e ipoteche">Sezione 7.3, «Assistente per mutui e ipoteche»</a>) permette di configurare una transazione pianificata per ripagare un prestito con un tasso di interesse composto. L’<span class="guilabel"><strong>editor transazioni pianificate</strong></span> (<a class="xref" href="sched-editor.html" title="6.12. Finestra di modifica della transazione pianificata">Sezione 6.12, «Finestra di modifica della transazione pianificata»</a>) permette di creare e modificare le transazioni che stanno per essere inserite automaticamente nel registro.</p><p>Il metodo più semplice per configurare una transazione pianificata consiste nell’utilizzare come modello una transazione esistente nella finestra del registro di un conto. Selezionare la transazione da utilizzare come modello e poi selezionare o il pulsante <span class="guibutton">Pianifica</span> sulla <span class="emphasis"><strong>barra degli strumenti</strong></span> o andare in <span class="guimenu"><strong>Operazioni</strong></span> → <span class="guimenuitem"><strong>Pianifica...</strong></span>. Verrà aperta la finestra dal titolo <span class="emphasis"><strong>Crea Transazione pianificata</strong></span>.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Nome:</strong></span> inserire un nome per la transazione pianificata. Questo verrà utilizzato nel campo della <span class="guilabel"><strong>Descrizione</strong></span> per la transazione.</p></li><li class="listitem"><p><span class="guilabel"><strong>Frequenza:</strong></span> selezionare l’intervallo di tempo intercorrente tra due pianificazioni. Le date in cui la transazione verrà inserita saranno visualizzate nel mini calendario in basso.</p></li><li class="listitem"><p><span class="guilabel"><strong>Data d’inizio:</strong></span>selezionare una data iniziale per la transazione pianificata.</p></li><li class="listitem"><p><span class="guilabel"><strong>Senza fine:</strong></span> se la transazione non ha un termine.</p></li><li class="listitem"><p><span class="guilabel"><strong>Data di termine:</strong></span> selezionare una data finale per la transazione pianificata.</p></li><li class="listitem"><p><span class="guilabel"><strong>Numero di occorrenze:</strong></span> inserire il numero di volte con cui si desidera che la transazione venga inserita nel registro.</p></li></ul></div><p>Il pulsante <span class="guilabel"><strong>Avanzate...</strong></span> apre la finestra dell’Editor transazioni pianificate per modificare la transazione. Questa è descritta nell’apposita sezione: <a class="xref" href="sched-editor.html" title="6.12. Finestra di modifica della transazione pianificata">Sezione 6.12, «Finestra di modifica della transazione pianificata»</a>.</p><div class="sect2" title="6.11.1. Finestra della transazione pianificata"><div class="titlepage"><div><div><h3 class="title"><a name="sched-trans-win"></a>6.11.1. Finestra della transazione pianificata</h3></div></div></div><p>La finestra per le transazioni pianificate permette di accedere alla lista delle transazioni pianificate e di crearle, modificarle o eliminarle; fornisce anche un calendario. Fermando il cursore per qualche secondo su una data visualizzata dal calendario, verrà mostrata una piccola finestra contenente l’elenco delle transazioni pianificate per quella stessa data; per chiudere la piccola finestra è sufficiente premere su di essa un’altra volta. Le date evidenziate in giallo sul calendario rappresentano i giorni in cui sono pianificate delle transazioni.</p><p>Il riquadro superiore della finestra delle transazioni pianificate contiene una lista delle transazioni pianificate attualmente impostate. Questa lista elenca il nome della transazione, se questa è attiva ai fini della pianificazione, la frequenza (mese o giorno) con cui la transazione deve essere inserita, l’ultima data in cui è stata inserita e la prossima data in cui verrà inserita.</p><p>Sul lato destro del riquadro è presenta una freccia rivolta verso il basso che, quando premuta,che permette di selezionare le caratteristiche visualizzate. Togliendo la spunta a una voce, questa verrà rimossa dal riquadro.</p><p>La <span class="emphasis"><strong>barra degli strumenti</strong></span> di questa finestra contiene tre pulsanti per creare, cancellare o modificare una transazione pianificata. Premendo i pulsanti <span class="guibutton">Nuovo</span> o <span class="guibutton">Modifica</span>, verrà aperto l’<span class="guilabel"><strong>Editor transazioni pianificate</strong></span>. Premendo invece <span class="guibutton">Elimina</span> verrà cancellata la transazione pianificata selezionata. Le stesse opzioni sono raggiungibili anche attraverso il menu <span class="guimenu"><strong>Pianifica</strong></span> → <span class="guimenuitem"><strong>Nuovo/Modifica/Cancella</strong></span>, nella scheda della <span class="guilabel"><strong>Transazioni pianificate</strong></span>.</p><p>Al di sotto della lista delle transazioni pianificate, è posizionato il calendario delle "prossime scadenze"; qui è visualizzato il calendario fino all’anno seguente e sono evidenziate le date in cui sono previste delle transazioni pianificate. Cliccando su di una data nel calendario, verrà aperta una finestra con la lista delle transazioni pianificate per quella stessa data. Spostando il puntatore al di sopra di un’altra data, cambierà di conseguenza anche la lista delle transazioni. Cliccando di nuovo sul calendario verrà chiusa la finestra contenente la lista delle transazioni.</p><p>La finestra per le transazioni pianificate è accessibile sia dalla scheda del conto che da quella del registro attraverso la voce del menu <span class="guimenu"><strong>Operazioni</strong></span> → <span class="guisubmenu"><strong>Transazioni pianificate</strong></span> → <span class="guimenuitem"><strong>Editor transazioni pianificate</strong></span>.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="acct-jump.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="sched-editor.html">Avanti &gt;&gt;&gt;</a></td></tr><tr><td width="40%" align="left">6.10. Saltare al registro di un altro conto </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.12. Finestra di modifica della transazione pianificata</td></tr></table></div></body></html>
