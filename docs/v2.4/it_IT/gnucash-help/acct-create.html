<html><head><meta http-equiv="Content-Type" content="text/html; charset=UTF-8"><title>5.4. Creare un nuovo conto</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="setup-accounts.html" title="Capitolo 5. Impostare, modificare e lavorare con i conti"><link rel="prev" href="chart-edit.html" title="5.3. Modificare una struttura dei conti"><link rel="next" href="acct-edit.html" title="5.5. Modificare un conto"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">5.4. Creare un nuovo conto</th></tr><tr><td width="20%" align="left"><a accesskey="p" href="chart-edit.html">&lt;&lt;&lt; Indietro</a> </td><th width="60%" align="center">Capitolo 5. Impostare, modificare e lavorare con i conti</th><td width="20%" align="right"> <a accesskey="n" href="acct-edit.html">Avanti &gt;&gt;&gt;</a></td></tr></table><hr></hr></div><div class="sect1" title="5.4. Creare un nuovo conto"><div class="titlepage"><div><div><h2 class="title" style="clear: both"><a name="acct-create"></a>5.4. Creare un nuovo conto</h2></div></div></div><p>Per creare un nuovo conto selezionare <span class="guimenu"><strong>Operazioni</strong></span> → <span class="guimenuitem"><strong>Nuovo conto...</strong></span> o fare clic sul pulsante <span class="guibutton">Nuovo</span> della <span class="emphasis"><strong>barra degli strumenti</strong></span> quando è visualizzata la finestra della struttura dei conti. Verrà aperta la finestra per la creazione di un <span class="guilabel"><strong>Nuovo conto</strong></span>.</p><p>La finestre di dialogo delle proprietà per un <span class="guilabel"><strong>Nuovo conto</strong></span> consta di due schede, quella delle preferenze <span class="guilabel"><strong>Generali</strong></span> e quella del <span class="guilabel"><strong>Bilancio d’apertura</strong></span>. </p><p>Creare un nuovo conto richiede la pianificazione di alcuni dettagli che dovranno essere inseriti nella finestra di dialogo per il <span class="guilabel"><strong>nuovo conto</strong></span>.</p><div class="itemizedlist"><ul class="itemizedlist" type="disc"><li class="listitem"><p>Il tipo di conto di cui si ha bisogno.</p></li><li class="listitem"><p>Dove si deve posizionare nella struttura dei conti.</p></li><li class="listitem"><p>Se è previsto un bilancio preventivo.</p></li><li class="listitem"><p>Se c’è la necessità di una commodity (titolo/valuta) per il conto.</p></li><li class="listitem"><p>Se si ha bisogno dell’aggiornamento online del prezzo della commodity.</p></li></ul></div><p>Questi dettagli sono descritti nel seguito.</p><div class="sect2" title="5.4.1. Scheda delle informazioni generali"><div class="titlepage"><div><div><h3 class="title"><a name="gen-info"></a>5.4.1. Scheda delle informazioni generali</h3></div></div></div><p>La scheda <span class="guilabel"><strong>Generali</strong></span> permette l’accesso alle informazioni di base del conto. Fornisce un modo di collegare il conto alle informazioni sulle azioni se si tratta di un tipo di conto per la valuta, per i fondi comuni o per le azioni. Qui, il conto può anche essere marcato come <a class="link" href="acct-create.html#accts-placeholder" title="Nota">segnaposto</a>; viene inoltre mostrato se il conto è identificato come <span class="guilabel"><strong>relativo alle tasse</strong></span> (che è configurato attraverso il menu <span class="guimenu"><strong>Modifica</strong></span> → <span class="guimenuitem"><strong>Opzioni resoconto tasse</strong></span>).</p><p>Sono presenti sette riquadri nella sezione <span class="guilabel"><strong>Identificazione</strong></span> di questa scheda.</p><div class="orderedlist"><ol class="orderedlist" type="1"><li class="listitem"><p><span class="guilabel"><strong>Nome conto:</strong></span> il nome per il conto (ad esempio Conto Corrente Banca).</p></li><li class="listitem"><p><span class="guilabel"><strong>Codice conto:</strong></span> un codice del conto opzionale come descritto in <a class="xref" href="chart-create.html#accts-code" title="Codici dei conti">Codici dei conti</a>.</p></li><li class="listitem"><p><span class="guilabel"><strong>Descrizione:</strong></span> una descrizione opzionale per il conto.</p></li><li class="listitem"><p><span class="guilabel"><strong>Titolo/valuta:</strong></span> </p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Il campo <span class="guilabel"><strong>Tipo</strong></span> alla voce <span class="guilabel"><strong>Seleziona titolo</strong></span> dipende dalla selezione fatta nel pannello <span class="guilabel"><strong>Tipo di conto</strong></span> nella schermata <span class="guilabel"><strong>Nuovo conto</strong></span>.</p></td></tr></table></div><div class="itemizedlist"><ul class="itemizedlist" type="disc"><li class="listitem"><p>Per i conti diversi da <span class="emphasis"><strong>Azioni</strong></span> e <span class="emphasis"><strong>Fondi comuni</strong></span> questa dovrebbe essere la valuta predefinita cioè EUR (Euro) o il simbolo della propria valuta locale. Se questo conto è per una valuta estera, premere il pulsante <span class="guibutton">Seleziona...</span> per scegliere una valuta differente dalla lista a comparsa delle valute.</p></li><li class="listitem"><p>Per i conti contenenti azioni e fondi comuni; selezionare dapprima <span class="guilabel"><strong>Azioni</strong></span> o <span class="guilabel"><strong>Fondi comuni</strong></span> nel riquadro del <span class="guilabel"><strong>Tipo di conto</strong></span>, poi il <span class="guilabel"><strong>Conto padre</strong></span>, infine usare il pulsante <span class="guibutton">Seleziona...</span>, per scegliere il <span class="guilabel"><strong>Tipo</strong></span> (normalmente il mercato dove il titolo viene scambiato) e il <span class="guilabel"><strong>Titolo</strong></span> dalla finestra di <span class="guilabel"><strong>Scelta del titolo</strong></span>.</p><p>Se il titolo o il fondo di cui si ha bisogno non compare nell’elenco ma se ne conosce il <span class="guilabel"><strong>Tipo</strong></span>, è possibile creare il titolo o il fondo. Per creare una commodity per i fondi comuni e per le azioni, selezionare <span class="guibutton">Nuovo...</span>, nella schermata di <span class="guilabel"><strong>Scelta del titolo</strong></span>, per aprire la schermata del <span class="guilabel"><strong>Nuovo titolo:</strong></span>. Le opzioni presenti sono descritte in <a class="xref" href="tool-security-edit.html" title="7.7. Editor titoli">Sezione 7.7, «Editor titoli»</a>. Inserire un <span class="guilabel"><strong>Nome</strong></span>, il <span class="guilabel"><strong>simbolo</strong></span>, selezionare il <span class="guilabel"><strong>Tipo</strong></span> e infine premere il pulsante <span class="guibutton">Chiudi</span> per creare il titolo. Dopo che il titolo è stato creato, selezionare il <span class="guilabel"><strong>Tipo:</strong></span> (normalmente la borsa dove il titolo viene scambiato) e il nome nella lista a comparsa <span class="guilabel"><strong>Valuta/titolo:</strong></span> e premere <span class="guibutton">Chiudi</span> per chiudere la finestra.</p></li></ul></div></li><li class="listitem"><p><span class="guilabel"><strong>Frazione minima:</strong></span> la frazione minima che verrà registrata.</p></li><li class="listitem"><p><span class="guilabel"><strong>Colore del conto:</strong></span> il colore da assegnare alla scheda del registro relativo a questo conto. Fare clic sul pulsante del colore per aprire la schermata di <span class="guilabel"><strong>Selezione del colore</strong></span>. Per ripristinare il colore del conto fare clic sul pulsante <span class="guibutton">Predefinito</span>.</p></li><li class="listitem"><p><span class="guilabel"><strong>Note:</strong></span> riquadro per inserire del testo liberamente; è utilizzato per qualsiasi nota aggiuntiva relativa al conto.</p></li></ol></div><p>Sotto a questi riqaudri, sono presenti delle opzioni: una indica se il conto è <span class="guilabel"><strong>Relativo alle tasse</strong></span> (impostabile tramite il menu <span class="guimenu"><strong>Modifica</strong></span> → <span class="guimenuitem"><strong>Opzioni tasse</strong></span>), mentre le altre due permettono di marcare il conto come <span class="guilabel"><strong>Segnaposto</strong></span> e <span class="guilabel"><strong>Nascosto</strong></span>.</p><p>L’opzione <span class="guilabel"><strong>Relativo alle tasse</strong></span> permette di marcare il conto per essere incluso nelle esportazioni relative alle tasse. Questo attributo è visualizzato solamente nella schermata di <span class="guilabel"><strong>Modifica conto</strong></span> ed è impostato nella finestra delle <span class="guilabel"><strong>Informazioni tasse sulle entrate</strong></span> (<span class="guimenu"><strong>Modifica</strong></span> → <span class="guimenuitem"><strong>Opzioni resoconto tasse</strong></span>). Consultare la sezione sui resoconti delle tasse e sull’esportazione dei file <acronym class="acronym">TXF</acronym> nel capitolo sui resoconti (<a class="xref" href="report-general.html" title="8.1. Resoconti generali">Sezione 8.1, «Resoconti generali»</a>).</p><p>L’opzione <span class="guilabel"><strong>Segnaposto</strong></span> indica che il conto rappresenta solamente un segnaposto nella struttura; è utilizzato solamente per permettere l’impostazione di una struttura dei conti.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top"><a xmlns="" name="accts-placeholder"></a>Nota</th></tr><tr><td colspan="2" align="left" valign="top"><p xmlns="">L’opzione <span class="guilabel"><strong>Segnaposto</strong></span> indica che il conto non deve essere utilizato per contenere i dati sulle transazioni. Se il conto è un <span class="guilabel"><strong>segnaposto</strong></span>, non potrà contenere delle transazioni: le transazioni potranno essere inserite solamente negli eventuali suoi sottoconti non identificati anch’essi come <span class="guilabel"><strong>Segnaposto</strong></span>.</p></td></tr></table></div><p>L’opzione <span class="guilabel"><strong>Nascosto</strong></span> permette di nascondere questo conto (e ogni suo sottoconto) nella struttura dei conti e di non visualizzarlo nella lista a comparsa dei conti nella finestra del registro. Per disabilitare questa opzione occorre andare in <span class="guimenu"><strong>Visualizza</strong></span> → <span class="guimenuitem"><strong>Filtra per...</strong></span> nella finestra della struttura dei conti, e abilitare l’opzione <span class="guilabel"><strong>Visualizza i conti nascosti</strong></span>. In questo modo sarà possibile selezionare il conto e riaprire questa finestra.</p><p>Il riquadro seguente contiene una elenco di <span class="guilabel"><strong>Tipi di conto</strong></span>. Selezionarne uno in base alla descrizione fornita in <a class="xref" href="acct-types.html" title="5.1. Tipi di conti in GnuCash">Sezione 5.1, «Tipi di conti in <strong class="application"><code>GnuCash</code></strong>»</a>.</p><p>Il riquadro successivo contiene un albero dei conti dal quale scegliere il <span class="guilabel"><strong>Conto padre</strong></span>. Per creare un nuovo albero dei conti, selezionare <span class="guilabel"><strong>Nuovo conto di livello principale</strong></span>. <div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Le scelte disponibili nel riquadro del <span class="guilabel"><strong>Tipo di conto</strong></span> dipendono dalla selezione effettuata nel riquadro del <span class="guilabel"><strong>Conto padre</strong></span>. Per esempio se il <span class="guilabel"><strong>Conto padre</strong></span>  è <span class="guilabel"><strong>Capitali</strong></span> verrà mostrato solamente il <span class="guilabel"><strong>Tipo di conto</strong></span> <span class="emphasis"><strong>Capitale</strong></span>. Questo permette di mantenere una struttura dei conti coerente.</p></td></tr></table></div></p><div class="sect3" title="5.4.1.1. Procedura per abilitare l’aggiornamento dei prezzi online"><div class="titlepage"><div><div><h4 class="title"><a name="Online-price-setup"></a>5.4.1.1. Procedura per abilitare l’aggiornamento dei prezzi online</h4></div></div></div><div class="itemizedlist"><ul class="itemizedlist" type="disc"><li class="listitem"><p><strong class="application"><code>GnuCash</code></strong> si affida a uno strumento esterno per recuperare le quotazioni via internet. Questo strumento è un modulo di Perl denominato <strong class="application"><code>Finance::Quote</code></strong> e deve essere installato sul proprio computer indipendentemente da <strong class="application"><code>GnuCash</code></strong>. Il primo passo per abilitare l’aggiornamento delle quotazioni tramite internet consiste nell’assicurarsi che <strong class="application"><code>Finance::Quote</code></strong> sia installato correttamente.</p><p>Per sapere se il modulo di Perl <strong class="application"><code>Finance::Quote</code></strong> è già installato nel sistema, digitare <span class="quote">«<span class="quote">perldoc Finance::Quote</span>»</span> in una finestra del terminale e verificare se c’è qualche documentazione disponibile. Se c’è la documentazione allora il modulo è installato, altrimenti no.</p><p>L’installazione di <strong class="application"><code>Finance::Quote</code></strong> differisce a seconda del sistema operativo in uso. Per i vari sistemi supportati, è possibile seguire le seguenti linee guida:</p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>Linux:</strong></span> la maggior parte delle distribuzioni (Fedora, openSuse, Mandriva, Ubuntu, ecc... ) forniscono un pacchetto nei propri repository per il modulo di perl <strong class="application"><code>Finance::Quote</code></strong>. Quindi nella maggior parte dei casi è sufficiente utilizzare il proprio gestore di pacchetti preferito (yum, apt, rpm, synaptics, yast, ecc...)  per installare il modulo. Il nome del pacchetto può variare da distribuzione a distribuzione. In genere ha un nome del tipo <span class="quote">«<span class="quote">perl-Finance-Quote</span>»</span>.</p></li><li class="listitem"><p><span class="guilabel"><strong>Windows:</strong></span> <strong class="application"><code>Finance::Quote</code></strong> su windows richiede che sia già installato perl. Se non lo è, è prima necessario installare ActivePerl.</p><p>Il file installabile di <strong class="application"><code>GnuCash</code></strong> disponibile sulla pagina principale, contiene un piccolo programma che assiste nell’installazione di <strong class="application"><code>Finance::Quote</code></strong>. È possibile raggiungerlo dal menu <span class="quote">«<span class="quote">Start</span>»</span> nel gruppo <strong class="application"><code>GnuCash</code></strong> ed è chiamato <span class="quote">«<span class="quote">Installa la funzione di ricerca delle quotazioni online</span>»</span>.</p></li><li class="listitem"><p><span class="guilabel"><strong>Mac OS X:</strong></span> se <strong class="application"><code>GnuCash</code></strong> è stato installato dal pacchetto di installazione disponibile sulla pagina principale di <strong class="application"><code>GnuCash</code></strong>, <strong class="application"><code>Finance::Quote</code></strong> è già installato.</p></li><li class="listitem"><p>Se nessuno dei precedenti casi è adatto alla propria situazione, è possibile seguire le seguenti istruzioni più generali:</p><div class="orderedlist"><ol class="orderedlist" type="1"><li class="listitem"><p>Chiude ogni sessione di <strong class="application"><code>GnuCash</code></strong> aperta.</p></li><li class="listitem"><p>Trovare la cartella dove è installato <strong class="application"><code>GnuCash</code></strong> cercando la stringa <span class="quote">«<span class="quote">gnc-fq-update</span>»</span> (senza le virgolette).</p></li><li class="listitem"><p>Spostarsi in questa cartella, aprire una finestra del terminale ed eseguire come root il comando <span class="quote">«<span class="quote">gnc-fq-update</span>»</span> (senza le virgolette). Si aprirà una sessione di aggiornamento di Perl CPAN che installerà nel sistema, attraverso internet, il modulo <strong class="application"><code>Finance::Quote</code></strong>. Il programma gnc-fq-update è interattivo, comunque, con la maggior parte dei sistemi, si potrà rispondere <span class="quote">«<span class="quote">no</span>»</span> alla prima domanda: <span class="quote">«<span class="quote">Eseguire la configurazione manuale? [sì]</span>»</span> e l’aggiornamento continuerà automaticamente da questo punto.</p></li></ol></div></li></ul></div><p>Quando l’installazione è terminata, eseguire il programma di test <span class="quote">«<span class="quote">gnc-fq-dump</span>»</span>, nella stessa cartella, distribuito con <strong class="application"><code>GnuCash</code></strong> per verificare se <strong class="application"><code>Finance::Quote</code></strong> è installato e funziona correttamente.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se non ci si sente sicuri nell’esecuzione di questi passaggi, è possibile contattare la lista di discussione degli utenti di <strong class="application"><code>GnuCash</code></strong> (<code class="email">&lt;<a class="email" href="mailto:gnucash-user@gnucash.org">gnucash-user@gnucash.org</a>&gt;</code>) per chiedere aiuto o andare nell canale IRC di <strong class="application"><code>GnuCash</code></strong> su irc.gnome.org. È anche possibile saltare questi passaggi e aggiornare manualmente i prezzi delle proprie azioni.</p></td></tr></table></div></li><li class="listitem"><p>Creare il conto per il fondo comune o per le azioni impostando il campo <span class="guilabel"><strong>titolo/valuta</strong></span>, come descritto nel seguito.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Quando si creano questi tipi di conti, si consiglia di creare anche dei conti delle entrate per registrare i dividendi, i guadagni in capitale (nel lungo e nel breve periodo) e i conti per le uscite per registrare le commissioni e le perdite ( se si considerano le perdite come uscite).</p></td></tr></table></div></li><li class="listitem"><p>Si creino il fondo comune o le azioni sia utilizzando l’<span class="guilabel"><strong>editor titoli</strong></span> per le azioni o i fondi esistenti, o la finestra del <span class="guilabel"><strong>nuovo titolo</strong></span> perle nuove azioni o fondi.</p><p>Selezionare l’opzione <span class="guilabel"><strong>Ricevi quotazioni online</strong></span>, il <span class="guilabel"><strong>tipo di fonte per le quote</strong></span> e il <span class="guilabel"><strong>Fuso orario.</strong></span></p><p>Per la ricezione delle quotazioni via internet, è necessario avere abilitato le opzioni per la ricezione delle quote online e il fuso orario.</p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>Ricevi quotazioni online</strong></span> - questa opzione permette di abilitare lo specifico titolo o azioni alla ricezione delle quotazioni da una fonte online.</p></li><li class="listitem"><p><span class="guilabel"><strong>Tipo di fonte per le quote</strong></span>: selezionare, fra le tre opzioni disponibili, il tipo di fonte da cui ricevere le quotazioni. Le fonti <span class="guilabel"><strong>Multi-riga</strong></span> quali <span class="quote">«<span class="quote">Europe</span>»</span> possono essere usate per superare i problemi di connessione con un unica fonte. Scegliendo invece <span class="guilabel"><strong>Singola</strong></span>, verranno ricercate informazioni solo dalla fonte specificata.</p><p>Dopo aver selezionato il tipo di fonte per le quotazioni, selezionare un elemento della relativa lista a a comparsa. Attualmente fra le fonti disponibili e supportate, si ricordano: Yahoo, Yahoo Europe, Fidelity Investments, T. Rowe Price, the Vanguard Group, the Australian Stock Exchange (ASX) e TIAA-CREF.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Si noti che Yahoo fornirà le quotazioni per diversi fondi comuni compresi Fidelity, T.Rowe Price e Vanguard, e che i prezzi indicati da Yahoo dovrebbero essere identici a quelli che è possibile reperire nei siti di origine.</p></td></tr></table></div><p>Se si sceglie Yahoo Europe o Europe, è necessario indicare il codice della borsa per il titolo, come, per esempio, PA per Parigi, BE per Berlino ecc... Esempio: 12150.PA (un titolo Peugeot sul mercato di Parigi). <a class="xref" href="apas01.html#Code4EurMrks" title="Tabella A.1. Lista dei codici delle borse per i mercati Europei">Tabella A.1, «Lista dei codici delle borse per i mercati Europei»</a> elenca i codici per i vari mercati Europei.</p><p>Pseudo-simboli per i fondi TIAA-CREF sono elencati nella tabella <a class="xref" href="apas02.html#PsSymbs-TIAA-CREF" title="Tabella A.2. Pseudo simboli da utilizzare per le quotazioni TIAA-CREF">Tabella A.2, «Pseudo simboli da utilizzare per le quotazioni TIAA-CREF»</a>.</p></li><li class="listitem"><p><span class="guilabel"><strong>Fuso orario</strong></span> - selezionare il fuso orario per la quota che si desidera ricevere. Per esempio, Yahoo fornisce le quotazioni con il fuso orario della costa orientale degli Stati Uniti, quindi occorre scegliere America/New York se si utilizza questa fonte per le quotazioni.</p></li></ul></div></li><li class="listitem"><p>Selezionare una commodity nell’editor dei prezzi.</p></li><li class="listitem"><p>Selezionare <span class="guibutton">Ricevi quotazioni</span> nella finestra di modifica prezzo.</p></li><li class="listitem"><p>Controllare l’ultimo prezzo per il titolo selezionato.</p></li></ul></div><p>Per aggiornare le quotazioni dalla linea di comando, eseguire il comando seguente:</p><p><strong class="userinput"><code>gnucash --add-price-quotes &lt;nome-de-file-di-gnucash&gt;</code></strong>
          </p><p>Il comando <strong class="userinput"><code>gnucash --add-price-quotes &lt;gnucash-file-name&gt;</code></strong> può essere utilizzato per ottenere il prezzo corrente delle proprie azioni. Il file specificato <span class="quote">«<span class="quote">&lt;gnucash-file-name&gt;</span>»</span> dipenderà dal nome e dalla posizione del proprio file dei dati. Questo può essere individuato dal nome visualizzato nella cornice in alto nella finestra di <strong class="application"><code>GnuCash</code></strong> prima del <span class="quote">«<span class="quote">-</span>»</span>. Il nome del file può anche essere trovato nel menu <span class="guimenu"><strong>File</strong></span> nell’elenco dei file recentemente aperti; il primo elemento, numerato 1, è il nome del file attualmente aperto.</p><p>Questa procedure può essere automatizzata creando un comando di crontab. Per esempio, per aggiornare il proprio file Venerdì sera (alle 18:00) dopo la chiusura della borsa (l’orario può essere diverso a seconda del fuso), è possibile aggiungere il comando seguente alla lista del crontab:</p><p>0 18 * * 5 gnucash --add-price-quotes $HOME/gnucash-filename &gt; /dev/null 2&gt;e1</p><p>Si ricordi che i <span class="quote">«<span class="quote">prezzi</span>»</span> dei fondi comuni rappresentano dei <span class="quote">«<span class="quote">valori di capitale netto (NAV)</span>»</span> e richiedono diverse ore dopo la chiusura dei mercati per essere disponibili. Se i NAV vengono scaricati prima del giorno in cui vengono determinati, si riceveranno i valori del giorno precedente.</p></div></div><div class="sect2" title="5.4.2. Scheda del bilancio di apertura"><div class="titlepage"><div><div><h3 class="title"><a name="open-balance"></a>5.4.2. Scheda del bilancio di apertura</h3></div></div></div><p>La scheda del <span class="guilabel"><strong>bilancio di apertura</strong></span> è visibile solo quando si crea un nuovo conto. Il bilancio di apertura è utilizzato per registrare il saldo iniziale di un conto. Questo permette di utilizzarlo in due differenti situazioni. Se si usa <strong class="application"><code>GnuCash</code></strong> per la prima volta per registrare delle transazioni, può essere usato come saldo iniziale. Se i conti sono chiusi alla fine di un periodo e dei nuovi conti sono creati, è utilizzato per chiudere e trasferire i saldi in avanti.</p><p>In questa scheda sono presenti tre riquadri. Quello superiore contiene le <span class="guilabel"><strong>Informazioni sul saldo</strong></span>.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Saldo:</strong></span> immettere il saldo con cui inizializzare il conto.</p></li><li class="listitem"><p><span class="guilabel"><strong>Data:</strong></span> la data con cui il bilancio di apertura deve essere registrato.</p></li></ul></div><p>Il riquadro successivo è quello del <span class="guilabel"><strong>Tipo di trasferimento</strong></span>.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Utilizza il conto del capitale per i bilanci di apertura:</strong></span> in questo modo si trasferisce il bilancio di apertura per il conto da un conto standard del capitale chiamato bilanci di apertura.</p></li><li class="listitem"><p><span class="guilabel"><strong>Selezionare il conto di trasferimento:</strong></span> questa opzione abilita il riquadro inferiore in modo che un conto differente possa essere utilizzato per trasferire il bilancio di apertura.</p></li></ul></div><p>L’ultimo riquadro è quello del <span class="guilabel"><strong>Conto di trasferimento</strong></span>. Selezionare il conto da utilizzare per il bilancio d’apertura scegliendo fra quelli della lista nel riquadro.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chart-edit.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="acct-edit.html">Avanti &gt;&gt;&gt;</a></td></tr><tr><td width="40%" align="left">5.3. Modificare una struttura dei conti </td><td width="20%" align="center"><a accesskey="u" href="setup-accounts.html">Risali</a></td><td width="40%" align="right"> 5.5. Modificare un conto</td></tr></table></div></body></html>
