<html><head><meta http-equiv="Content-Type" content="text/html; charset=UTF-8"><title>7.7. Editor titoli</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="tool-price.html" title="7.6. Editor prezzi"><link rel="next" href="tool-calc.html" title="7.8. Calcolatrice finanziaria"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.7. Editor titoli</th></tr><tr><td width="20%" align="left"><a accesskey="p" href="tool-price.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="tool-calc.html">Avanti &gt;&gt;&gt;</a></td></tr></table><hr></hr></div><div class="sect1" title="7.7. Editor titoli"><div class="titlepage"><div><div><h2 class="title" style="clear: both"><a name="tool-security-edit"></a>7.7. Editor titoli</h2></div></div></div><p>L'"editor titoli" è utilizzato per creare o modificare le commodity che vengono utilizzate dai conti per i fondi comuni e per le azioni; permette anche di visualizzare i dettagli delle valute nazionali utilizzate da <strong class="application"><code>GnuCash</code></strong>.</p><p>Per mostrare i dettagli delle valute Nazionali, si attivi l'opzione <span class="guilabel"><strong>Mostra valute Nazionali</strong></span> in basso nella schermata.</p><p>Per ogni elemento della lista, sono visualizzati i dettagli relativi al titolo o valuta:</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Tipo:</strong></span> per le azioni indica la borsa o il mercato dove l'azione è scambiata. Per i fondi comuni si utilizzi il tipo "FUND". Se la commodity non rientra in queste tipologie, è possibile creare un nuovo tipo inserendone il nome nel campo. Per le valute Nazionali il tipo è ISO4217. L'ISO-4217 stabilisce uno standard internazionale che definisce un simbolo unico a tre lettere per ogni valuta. Le valute Nazionali non possono essere modificate dall'utente.</p></li><li class="listitem"><p><span class="emphasis"><strong>Simbolo:</strong></span> il simbolo o l'abbreviazione della commodity. Generalmente si tratta del simbolo ticker (per le azioni) o un'abbreviazione univoca per la commodity. Se la commodity è scambiata in un mercato pubblico, è importante utilizzare lo stesso identificatore utilizzato nel mercato. Per le valute Nazionali il simbolo è il codice della valuta secondo la norma ISO-4217.</p></li><li class="listitem"><p><span class="emphasis"><strong>Nome:</strong></span> il nome completo della commodity deve essere riconoscibile come, per esempio, "US Dollars" o "IBM Common Stock".</p></li><li class="listitem"><p><span class="emphasis"><strong>Codice:</strong></span> rappresenta un codice numerico o alfanumerico utilizzato per identificare la commodity. Il codice CUSIP è una stringa numerica che identifica univocamente ogni azione, bond o fondo comune e la maggior parte dei tipi di traded options, futures and commodiy. Questo codice non è obbligatorio.</p></li><li class="listitem"><p><span class="emphasis"><strong>Frazione:</strong></span> rappresenta l'unità minima scambiata della commodity, espressa come frazione di una singola unità nominale. Questa unità è utilizzata dai conti in <strong class="application"><code>GnuCash</code></strong> come la frazione predefinita per gli scambi della commodity.</p></li></ul></div><div class="sect2" title="7.7.1. Aggiungere o modificare una commodity"><div class="titlepage"><div><div><h3 class="title"><a name="tool-commodity"></a>7.7.1. Aggiungere o modificare una commodity</h3></div></div></div><p>Per inserire una nuova commodity (azione o fondo comune), premere <span class="guilabel"><strong>Aggiungi</strong></span> e inserire i dettagli della commodity nella finestra per il <span class="emphasis"><strong>Nuovo titolo</strong></span>. Per modificare una commodity esistente, selezionarla dalla lista, premere il pulsante <span class="guilabel"><strong>Modifica</strong></span> e modificare la finestra di <span class="emphasis"><strong>Modifica titolo</strong></span>. Per eliminare una commodity, selezionarla e premere il pulsante <span class="guilabel"><strong>Rimuovi</strong></span>.</p><p>I campi nelle schermate di "nuovo titolo" e "modifica titolo" sono le stesse presentate nell'"editor titolo" <a class="xref" href="tool-security-edit.html" title="7.7. Editor titoli">Sezione 7.7, «Editor titoli»</a>. Al di sotto di questi campi sono presenti le opzioni per le quotazioni online.</p></div><div class="sect2" title="7.7.2. Configurare titoli e valute per la ricezione online dei prezzi"><div class="titlepage"><div><div><h3 class="title"><a name="invest-stockprice-online3"></a>7.7.2. Configurare titoli e valute per la ricezione online dei prezzi</h3></div></div></div><p>Per avere il supporto alla ricezione delle quotazioni online per una particolare azione o fondo comune, è necessario prima di tutto abilitare la ricezione delle quotazioni online e selezionare la fonte dall'editor del titolo. Per icevere invece i tassi di cambio delle valute, è necessario che sia solamente abilitata l'opzione per le quotazioni online, che venga selezionato il fuso orario e che sai attivata l'opzione <span class="quote">«<span class="quote">Ricevi quotazioni</span>»</span> nell'"editor titoli".</p><p>Istruzioni dettagliate sono reperibili nella sezione sulla creazione di nuovi conti. <a class="xref" href="acct-create.html#Online-price-setup" title="5.4.1.1. Procedura per abilitare l'aggiornamento dei prezzi online.">Sezione 5.4.1.1, «Procedura per abilitare l'aggiornamento dei prezzi online.»</a></p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="tool-price.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="tool-calc.html">Avanti &gt;&gt;&gt;</a></td></tr><tr><td width="40%" align="left">7.6. Editor prezzi </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.8. Calcolatrice finanziaria</td></tr></table></div></body></html>
