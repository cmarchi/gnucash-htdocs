<html><head><meta http-equiv="Content-Type" content="text/html; charset=UTF-8"><title>7.2. Assistente dall'ultimo avvio</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="tool-find.html" title="7.1. Trovare le transazioni"><link rel="next" href="trans-sched-loans.html" title="7.3. Assistente per mutui e ipoteche"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.2. Assistente dall'ultimo avvio</th></tr><tr><td width="20%" align="left"><a accesskey="p" href="tool-find.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="trans-sched-loans.html">Avanti &gt;&gt;&gt;</a></td></tr></table><hr></hr></div><div class="sect1" title="7.2. Assistente dall'ultimo avvio"><div class="titlepage"><div><div><h2 class="title" style="clear: both"><a name="trans-sched-slr"></a>7.2. Assistente dall'ultimo avvio</h2></div></div></div><p>L'assistente "dall'ultimo avvio" viene avviato automaticamente quando si esegue <strong class="application"><code>GnuCash</code></strong>; permette di inserire nel registro qualsiasi transazione il cui inserimento automatico sta per avvenire. L'esecuzione all'avvio di <strong class="application"><code>GnuCash</code></strong> può essere modificata nella finestra delle preferenze. Per eseguire l'assistente manualmente, andare in <span class="guilabel"><strong>Operazioni</strong></span> → <span class="guisubmenu"><strong>Transazioni pianificate</strong></span> → <span class="guimenuitem"><strong>Dall'ultimo avvio...</strong></span></p><p>L'assistente "Dall'ultimo avvio" salterà automaticamente ogni schermata che non ha transazioni. Nel seguito vengono descritte tutte le schermate possibili che potranno essere visualizzate dall'assistente. I tre pulsanti in basso nella schermata, non cambieranno durante l'utilizzo della procedura guidata.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guilabel"><strong>Annulla</strong></span> permette di uscire dall'assistente e annullare l'inserimento della transazione. Qualsiasi scelta effettuata nella procedura guidata fino a questo punto, verrà persa.</p></li><li class="listitem"><p>Il pulsante <span class="guibutton">Indietro</span> farà apparire la schermata precedente in modo da poter modificare una selezione fatta in quella finestra.</p></li><li class="listitem"><p>Il pulsante <span class="guibutton">Avanti</span> permette di avanzare nella procedura.</p></li></ul></div><p>La prima schermata mostra la pagina delle <span class="guilabel"><strong>Transazioni in scadenza</strong></span>. Nella lista sono indicate le transazioni pianificate per le quali è stato impostata la visualizzazione di un promemoria in anticipo di un certo numero di giorni. La pagina contiene tre colonne: la prima riporta il nome della transazione pianificata e la relativa data di scadenza; la seconda riporta la frequenza della transazione pianificata; infine la terza indica il numero di giorni restanti prima dell'inserimento della transazione pianificata. Per creare qualsiasi transazione presente nella lista invece di essere solo ricordata, selezionare la riga della data; in questo modo la transazione verrà inserita nella lista delle transazioni nella pagina di "preparazione delle transazioni da creare".</p><p>La schermata successiva visualizza la pagina di<span class="guilabel"><strong>Auto-Created Transactions Notification</strong></span>. Qui sono riportate le transazioni pianificate che sono state impostate per essere automaticamente create e di cui è stata richiesta la notifica di creazione. Ogni transazione è visualizzata in un stile di registro che mostra i dettagli delle eventuali suddivisioni presenti nella transazione.</p><p>La schermata seguente mostra la pagina delle <span class="guilabel"><strong>To-Create Transaction Preparation</strong></span>. Qui sono elencate le transazioni pianificate che stanno per essere inserite nel registro. La schermata è divisa in tre riquadri: quello superiore a sinistra contiene la lista delle transazioni che stanno per essere automaticamente inserite; quello in alto a destra permette di cambiare la disposizione e mostra le variabili utilizzate per creare la transazione (non modificabili); infine, il riquadro in basso elenca in sola lettura tutte le transazioni pronte per essere inserite.</p><p>La schermata successiva mostra la pagina del <span class="guilabel"><strong>Created Transaction Review</strong></span>. Qui è riportata la lista delle transazioni che stanno per essere create e permette di effettuare le modifiche finali. La lista è in stile registro in modo da visualizzare anche i dettagli delle eventuali suddivisioni presenti nella transazione. Queste sono modificabili allo stesso modo delle transazioni nel registro.</p><p>L'ultima schermata mostra la pagina delle <span class="guilabel"><strong>Obsolete Scheduled Transactions</strong></span>. Qui è riportata una lista delle transazioni pianificate che possono essere eliminate poichè la pianificazione è giunta al termine. Selezionare quelle che si desidera rimuovere.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guibutton">Annulla</span> permette di uscire dall'assistente e cancellare la creazione della transazione pianificata per il prestito. Qualunque scelta fatta all'interno dell'assistente fino a questo punto, verrà persa.</p></li><li class="listitem"><p>Il pulsante <span class="guibutton">Indietro</span> farà apparire la schermata precedente in modo da poter modificare una selezione fatta in quella finestra.</p></li><li class="listitem"><p>Il pulsante <span class="guilabel"><strong>Termina</strong></span> crea i conti che sono stati selezionati.</p></li></ul></div><p>L'assistente "Dall'ultimo avvio" ha ora aggiunto le transazioni pianificate al registro.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="tool-find.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-sched-loans.html">Avanti &gt;&gt;&gt;</a></td></tr><tr><td width="40%" align="left">7.1. Trovare le transazioni </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.3. Assistente per mutui e ipoteche</td></tr></table></div></body></html>
