<html><head><meta http-equiv="Content-Type" content="text/html; charset=UTF-8"><title>6.2. Finestra di trasferimento fondi</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="prev" href="reg-views.html" title="6.1. Cambiare la visualizzazione del registro"><link rel="next" href="trans-enter.html" title="6.3. Inserire una transazione dal registro"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.2. Finestra di trasferimento fondi</th></tr><tr><td width="20%" align="left"><a accesskey="p" href="reg-views.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="trans-enter.html">Avanti &gt;&gt;&gt;</a></td></tr></table><hr></hr></div><div class="sect1" title="6.2. Finestra di trasferimento fondi"><div class="titlepage"><div><div><h2 class="title" style="clear: both"><a name="trans-win-enter"></a>6.2. Finestra di trasferimento fondi</h2></div></div></div><p>Il metodo descritto di seguito utilizza la finestra del trasferimento fondi per inserire una singola transazione. Questo procedimento permette di inserire con rapidità una singola transazione senza bisogno di aprire la finestra del registro. Per inserire delle transazioni multiple, si consiglia di utilizzare direttamente il registro. La finestra del trasferimento fondi è accessibile da <span class="guimenu"><strong>Operazioni</strong></span> → <span class="guimenuitem"><strong>Trasferisci</strong></span>, o premendo il pulsante <span class="guibutton">Trasferimento</span> presente nella scheda del registro del conto.</p><div class="orderedlist"><ol class="orderedlist" type="1"><li class="listitem"><p>Inserire nel riquadro delle <span class="guilabel"><strong>Informazioni di base</strong></span> l’<span class="guilabel"><strong>Importo</strong></span>, la <span class="guilabel"><strong>Data</strong></span> e una <span class="guilabel"><strong>Descrizione</strong></span>. Il <span class="guilabel"><strong>Numero</strong></span> e il <span class="guilabel"><strong>Promemoria</strong></span> sono opzionali.</p></li><li class="listitem"><p>Selezionare il conto <span class="guilabel"><strong>Trasferisci da</strong></span>. Se questo conto appartiene alle entrate o alle uscite abilitare l’opzione apposita al di sotto del riquadro <span class="guilabel"><strong>Trasferisci da</strong></span>.</p></li><li class="listitem"><p>Selezionare il conto <span class="guilabel"><strong>Trasferisci da</strong></span>. Se questo conto appartiene alle entrate o alle uscite abilitare l’opzione apposita al di sotto del riquadro <span class="guilabel"><strong>Trasferisci da</strong></span>.</p></li><li class="listitem"><p>Se i due conti hanno una valuta differente, verrà abilitata la sezione per il trasferimento in valuta dove sarà possibile inserire il <span class="guilabel"><strong>Tasso di cambio</strong></span> o un <span class="guilabel"><strong>Importo a</strong></span>.</p></li><li class="listitem"><p>Selezionare <span class="guibutton">OK</span> per inserire la transazione o <span class="guibutton">Annulla</span> per chiudere la finestra senza inserire la transazione.</p></li></ol></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="reg-views.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-enter.html">Avanti &gt;&gt;&gt;</a></td></tr><tr><td width="40%" align="left">6.1. Cambiare la visualizzazione del registro </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.3. Inserire una transazione dal registro</td></tr></table></div></body></html>
