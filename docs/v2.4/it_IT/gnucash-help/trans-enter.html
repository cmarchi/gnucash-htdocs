<html><head><meta http-equiv="Content-Type" content="text/html; charset=UTF-8"><title>6.3. Inserire una transazione dal registro</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="prev" href="trans-win-enter.html" title="6.2. Finestra di trasferimento fondi"><link rel="next" href="trans-multi-enter.html" title="6.4. Transazioni con suddivisioni multiple"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.3. Inserire una transazione dal registro</th></tr><tr><td width="20%" align="left"><a accesskey="p" href="trans-win-enter.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="trans-multi-enter.html">Avanti &gt;&gt;&gt;</a></td></tr></table><hr></hr></div><div class="sect1" title="6.3. Inserire una transazione dal registro"><div class="titlepage"><div><div><h2 class="title" style="clear: both"><a name="trans-enter"></a>6.3. Inserire una transazione dal registro</h2></div></div></div><p>All'apertura della finestra del registro per un conto, viene visualizzata la lista delle transazioni per quel conto. Questa finestra presenta lo stesso nome del conto sulla scheda. I menu contengono varie funzioni che permettono di modificare la visualizzazione delle transazioni. Anche la <span class="emphasis"><strong>barra degli strumenti</strong></span> contiene delle funzioni comunemente utilizzate per manipolare le transazioni; esse sono descritte nella sezione <a class="xref" href="ch04s03.html#account-register" title="4.3.1. Registro del conto e finestra del libro mastro generale">Sezione 4.3.1, «Registro del conto e finestra del libro mastro generale»</a> di questo documento.</p><div class="sect2" title="6.3.1. Inserimento diretto dalla finestra del registro"><div class="titlepage"><div><div><h3 class="title"><a name="trans-reg-enter"></a>6.3.1. Inserimento diretto dalla finestra del registro</h3></div></div></div><p>La finestra del registro può apparire lievemente differente in funzione delle opzioni di visualizzazione selezionate. Nel seguito verrà descritto il processo di inserimento di una singola transazione quando lo stile del registro è impostato a quello di "libro mastro basilare". Il cursore viene automaticamente posizionato nel campo della data all'apertura della finestra del registro.</p><div class="orderedlist"><ol class="orderedlist" type="1"><li class="listitem"><p>Selezionando la piccola icona a destra del campo della data, verrà visualizzato un calendario da cui è possibile selezionare la data. Utilizzare le frecce per selezionare il mese e l'anno corretto e infine selezionare il giorno. Premendo nuovamente la piccola icona verrà chiuso il calendario. E' anche possibile digitare dalla tastiera la data e <strong class="application"><code>GnuCash</code></strong> cercherà di completarla mentre si sta scrivendo.</p></li><li class="listitem"><p>Premere <span class="keycap"><strong>Tab</strong></span> per selezionare o spostarsi nel campo del <span class="guilabel"><strong>Nr.</strong></span>. Qui è possibile assegnare un numero alla transazione quale, per esempio, il numero dell'assegno. Premendo <span class="keycap"><strong>+</strong></span> (più) verrà automaticamente assegnato un numero aumentato di una unità rispetto a quello dell'ultima transazione dotata di numero.</p></li><li class="listitem"><p>Premere di nuovo <span class="keycap"><strong>Tab</strong></span> per selezionare o spostarsi nel campo della <span class="guilabel"><strong>Descrizione</strong></span>. Qui è possibile inserire il nome del beneficiario o qualsiasi altra descrizione relativa alla transazione. <strong class="application"><code>GnuCash</code></strong> tenterà di completare automaticamente il nome del beneficiario mentre si starà scrivendo.</p></li><li class="listitem"><p>A questo punto possono accadere due fatti alla pressione del tasto <span class="keycap"><strong>Tab</strong></span>: se <strong class="application"><code>GnuCash</code></strong> individua una transazione esistente corrispondente, il cursore salterà in uno dei campi per l'importo, compilando automaticamente il campo del conto di trasferimento; se si seleziona un campo qualsiasi con il mouse invece di utilizzare il tasto di tabulazione, non verrà compilato automaticamente il campo del conto di trasferimento. Se non ci sono transazioni esistenti corrispondenti, <strong class="application"><code>GnuCash</code></strong> sposterà il cursore nel campo del <span class="guilabel"><strong>Trasferimento</strong></span> quando è visualizzata una sola riga per la transazione.</p></li><li class="listitem"><p>Quando si digita all'interno del campo del conto, <strong class="application"><code>GnuCash</code></strong> tenterà di completare automaticamente il nome del conto con quello di uno esistente. La ricerca avviene alfabeticamente, quindi digitando "Us" verrà individuato la sezione Uscite della lista dei conti. Quando è stata isolata la sezione, è possibile muoversi tra i conti figli premendo i <span class="keycap"><strong>:</strong></span> (due punti). Se, dopo aver digitato "Us", premere <span class="keycap"><strong>:</strong></span>, allora il cursore si sposterà nel primo conto figlio nella lista dei conti. La pressione di una combinazione di tasti e di <span class="keycap"><strong>:</strong></span> permette di muoversi rapidamente attraverso la struttura ad albero dei conti. L'icona triangolare a destra del riquadro del "Trasferimento" rappresenta un metodo alternativo per selezionare un conto; i tasti <span class="keycap"><strong>freccia sù</strong></span> e <span class="keycap"><strong>freccia giù</strong></span> permettono di muoversi nella lista dei conti visualizzata.</p></li><li class="listitem"><p>Il campo seguente (R) è relativo allo stato di riconciliazione della transazione ed è descritto nella sezione <a class="xref" href="acct-reconcile.html" title="5.8. Riconciliare un conto a un estratto conto">Sezione 5.8, «Riconciliare un conto a un estratto conto»</a>.</p></li><li class="listitem"><p>Premere ancora <span class="keycap"><strong>Tab</strong></span> per spostarsi nel primo campo dell'importo. I nomi delle due colonne successive sono diversi in funzione del tipo di conto aperto. Per esempio, i conti bancari visualizzano i nomi "Deposito" e "Prelievo", i conti per le carte di credito mostrano "Pagamento" e "Addebito" mentre i conti per le azioni visualizzano "Quote", "Prezzo", "Compra" e "Vendi".</p></li><li class="listitem"><p>Inserire un importo per la transazione nel campo corretto. Quando la transazione è "bilanciata" premendo il tasto <span class="keycap"><strong>Invio</strong></span>, selezionando il pulsante <span class="guibutton">Inserisci</span> o andando in <span class="guimenu"><strong>Transazione</strong></span> → <span class="guimenuitem"><strong>Inserisci transazione</strong></span> verrà aggiunta al registro la transazione. Selezionando il pulsante <span class="guibutton">Elimina</span> o andando in <span class="guimenu"><strong>Transazione</strong></span> → <span class="guimenuitem"><strong>Elimina transazione</strong></span> verrà cancellata la transazione.</p></li><li class="listitem"><p>Le transazioni con un unico conto di trasferimento mostreranno il nome di questo conto nel campo del <span class="guilabel"><strong>Trasferimento</strong></span> nelle transazioni completate (il campo <span class="guilabel"><strong>Trasferimento</strong></span> è il quarto (4) da sinistra nella finestra del registro).</p></li><li class="listitem"><p>Per spostarsi alla transazione vuota alla fine del registro, premere il pulsante <span class="guibutton">Vuota</span> sulla <span class="emphasis"><strong>barra degli strumenti</strong></span> o andare in <span class="guimenu"><strong>Operazioni</strong></span> → <span class="guimenuitem"><strong>Transazione vuota</strong></span>.</p></li></ol></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="trans-win-enter.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-multi-enter.html">Avanti &gt;&gt;&gt;</a></td></tr><tr><td width="40%" align="left">6.2. Finestra di trasferimento fondi </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.4. Transazioni con suddivisioni multiple</td></tr></table></div></body></html>
