<html><head><meta http-equiv="Content-Type" content="text/html; charset=UTF-8"><title>6.13. Stampare gli assegni</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="prev" href="sched-editor.html" title="6.12. Finestra di modifica della transazione pianificata"><link rel="next" href="trans-online.html" title="6.14. Operazioni online..."></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.13. Stampare gli assegni</th></tr><tr><td width="20%" align="left"><a accesskey="p" href="sched-editor.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="trans-online.html">Avanti &gt;&gt;&gt;</a></td></tr></table><hr></hr></div><div class="sect1" title="6.13. Stampare gli assegni"><div class="titlepage"><div><div><h2 class="title" style="clear: both"><a name="print-check"></a>6.13. Stampare gli assegni</h2></div></div></div><p>In <strong class="application"><code>GnuCash</code></strong> gli assegni sono stampati dal registro del conto. <strong class="application"><code>GnuCash</code></strong> fornisce la possibilità di stampare assegni con lo standard Quicken (anche nel formato US Letter) o di creare un formato personalizzato. Anche la posizione dell'assegno e il formato della data sono personalizzabili.</p><p>Per stampare un unico assegno in <strong class="application"><code>GnuCash</code></strong>, selezionare la transazione di cui stampare l'assegno e andare in <span class="guimenu"><strong>File</strong></span> → <span class="guimenuitem"><strong>Stampa assegni</strong></span>. Verrà aperta la finestra delle proprietà per la stampa dell'assegno.</p><p>Per stampare più assegni in <strong class="application"><code>GnuCash</code></strong> eseguire una ricerca per trovare le transazioni che si intende stampare. Dalla finestra dei risultati della ricerca andare in <span class="guimenu"><strong>File</strong></span> → <span class="guimenuitem"><strong>Stampa assegni</strong></span>. Verrà aperta la finestra delle proprietà di stampa degli assegni per stampare tutti gli assegni presenti nella finestra di ricerca.</p><p>La finestra per la stampa dell'assegno presenta due schede. La prima è denominata <span class="guilabel"><strong>Opzioni</strong></span> e permette di impostare le opzioni più comuni per la stampa dell'assegno; la seconda, denominata <span class="guilabel"><strong>Formato personalizzato</strong></span> permette di configurare la posizione dei vari campi sull'assegno. E' utile a questo scopo stampare un assegno di prova su un foglio di carta e utilizzarlo per effettuare le correzioni necessarie.</p><p>La selezione preimpostata nella finestra delle "Opzioni" è l'assegno Quicken/Quickbooks (tm) US-Letter.</p><div class="itemizedlist"><ul class="itemizedlist" type="disc"><li class="listitem"><p>Formato dell'assegno: provare prima con il formato Quicken e utilizzare il formato personalizzato se la posizione non è corretta.</p></li><li class="listitem"><p>Posizione dell'assegno: permette di selezionare l'assegno da stampare: "Top" (in alto), "Middle" (in mezzo) o "Bottom" (in basso). L'opzione "personalizzato" è da selezionare se la posizione degli assegni nella pagina non è corretta.</p></li><li class="listitem"><p>Formato data: il valore predefinito visualizzato in questo campo è impostato nelle preferenze di <strong class="application"><code>GnuCash</code></strong>. Dalla lista a comparsa è possibile selezionare il formato della data desiderato. Il formato può essere cambiato utilizzando le righe denominate "Mesi:" e "Anni:". Scegliendo "personalizzato" sarà possibile impostare il formato della data nel campo "Formato:" (%m significa mese, %d significa giorno, %Y significa anno). Un esempio del formato selezionato è mostrato appena più sotto nella finestra.</p></li><li class="listitem"><p>Indirizzo: l'indirizzo del beneficiario, se il formato dell'assegno contiene uno spazio dedicato e se si intende stampare un unico assegno.</p></li></ul></div><p>La scheda del <span class="guilabel"><strong>Formato personalizzato</strong></span> è divisa in due sezioni. La metà superiore (al di sopra della linea di divisione) contiene due colonne per l'inserimento delle coordinate <span class="guilabel"><strong>X</strong></span> e <span class="guilabel"><strong>Y</strong></span> della posizione del campo sull'assegno. Le posizioni nel formato di assegno personalizzato sono a partire da x = 0 sul lato sinistro dell'assegno, crescenti verso destra, e y = 0 dal lato superiore dell'assegno, crescenti verso il basso. (Se si utilizza una versione di GTK precedente alla 2.10, allora y = 0 è al bordo inferiore e positiva verso l'alto).</p><div class="itemizedlist"><ul class="itemizedlist" type="disc"><li class="listitem"><p>Beneficiario:</p></li><li class="listitem"><p>Data:</p></li><li class="listitem"><p>Importo (in parole):</p></li><li class="listitem"><p>Importo (in numeri):</p></li><li class="listitem"><p>Indirizzo:</p></li><li class="listitem"><p>Note:</p></li><li class="listitem"><p>Promemoria:</p></li><li class="listitem"><p>Importo suddivisioni</p></li><li class="listitem"><p>Promemoria suddivisioni</p></li><li class="listitem"><p>Conto suddivisioni</p></li></ul></div><p>La parte della scheda del <span class="guilabel"><strong>Formato personalizzato</strong></span> al di sotto della linea di divisione contiene i campi per il posizionamento dell'assegno all'interno della pagina. La <span class="guilabel"><strong>Traslazione</strong></span> è la distanza dall'angolo superiore sinistro mentre la <span class="guilabel"><strong>Rotazione</strong></span> rappresenta la rotazione in senso orario dell'assegno. </p><p>Il campo <span class="guilabel"><strong>Unità</strong></span> nella metà inferiore della finestra indica le unità da utilizzare per i campi in entrambe le metà della finestra.</p><p>Una volta che è stato premuto il tasto <span class="guibutton">OK</span> nella finestra di stampa dell'assegno, verrà visualizzata la finestra per la stampa di un documento di <strong class="application"><code>GnuCash</code></strong>. Premere di nuovo <span class="guibutton">OK</span> per stampare l'assegno.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="sched-editor.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-online.html">Avanti &gt;&gt;&gt;</a></td></tr><tr><td width="40%" align="left">6.12. Finestra di modifica della transazione pianificata </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.14. Operazioni online...</td></tr></table></div></body></html>
