<html><head><meta http-equiv="Content-Type" content="text/html; charset=UTF-8"><title>3.2. Impostare una nuova struttura dei conti</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="getting-started.html" title="Capitolo 3. Per iniziare"><link rel="prev" href="first-time.html" title="3.1. Avviare GnuCash"><link rel="next" href="import-qif.html" title="3.3. Importare i file QIF"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">3.2. Impostare una nuova struttura dei conti</th></tr><tr><td width="20%" align="left"><a accesskey="p" href="first-time.html">&lt;&lt;&lt; Indietro</a> </td><th width="60%" align="center">Capitolo 3. Per iniziare</th><td width="20%" align="right"> <a accesskey="n" href="import-qif.html">Avanti &gt;&gt;&gt;</a></td></tr></table><hr></hr></div><div class="sect1" title="3.2. Impostare una nuova struttura dei conti"><div class="titlepage"><div><div><h2 class="title" style="clear: both"><a name="acct-hierarchy"></a>3.2. Impostare una nuova struttura dei conti</h2></div></div></div><p>Questa procedura assiste l’utente nella creazione di un gruppo di conti in <strong class="application"><code>GnuCash</code></strong>. Apparirà se verrà selezionato <span class="guibutton">Crea nuova struttura conti</span> nel menu di <span class="guilabel"><strong>Benvenuto in GnuCash!</strong></span>.</p><p>Verrà così creato un nuovo file vuoto di <strong class="application"><code>GnuCash</code></strong> e avviato automaticamente l’assistente per l’<span class="guilabel"><strong>Impostazione di una nuova struttura dei conti</strong></span>.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Per avviare l’assistente manualmente, andare in <span class="guimenu"><strong>File</strong></span> → <span class="guimenuitem"><strong>Nuovo</strong></span> per creare un nuovo file. Per avviare l’assistente all’interno di un file aperto, andare in <span class="guimenu"><strong>Operazioni</strong></span> → <span class="guimenuitem"><strong>Nuova struttura conti...</strong></span> quando è visualizzata la scheda della struttura dei conti.</p></td></tr></table></div><div class="orderedlist"><ol class="orderedlist" type="1"><li class="listitem"><p>L’assistente per l’<span class="guilabel"><strong>Impostazione di una nuova struttura dei conti</strong></span> si apre con una schermata che descrive brevemente la sua funzione. I tre pulsanti in basso nella finestra non cambieranno durante tutte le fasi di utilizzo dell’assistente.</p><div class="itemizedlist"><ul class="itemizedlist" type="disc"><li class="listitem"><p><span class="guibutton">Annulla</span> — esce dall’assistente e annulla la creazione di una nuova struttura dei conti.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="warning" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/warning.png"></img></td><th align="left" valign="top">Avvertimento</th></tr><tr><td colspan="2" align="left" valign="top"><p xmlns="">Se si preme questo pulsante, qualsiasi selezione fatta fino a questo punto verrà persa.</p></td></tr></table></div></li><li class="listitem"><p><span class="guibutton">Indietro</span> — fa apparire la schermata precedente in modo da poter modificare una selezione fatta in quella finestra.</p></li><li class="listitem"><p><span class="guibutton">Avanti</span> —  permette di avanzare nella procedura guidata.</p></li></ul></div></li><li class="listitem"><p>La schermata successiva permette la <span class="guilabel"><strong>Scelta della valuta</strong></span> da utilizzare come predefnita per i conti.</p><div class="itemizedlist"><ul class="itemizedlist" type="disc"><li class="listitem"><p>La lista a comparsa <span class="guilabel"><strong>Valuta:</strong></span> è impostata al valore configurato nella scheda <span class="guilabel"><strong>Conti</strong></span> delle <span class="guilabel"><strong>Preferenze di GnuCash</strong></span>  (<a class="xref" href="set-prefs.html#prefs-accounts" title="9.2.2. Conti">Sezione 9.2.2, «Conti»</a>). Per assegnare ai propri conti una valuta predefinita differente, basta selezionarla dalla lista.</p></li><li class="listitem"><p>Il tasto <span class="guibutton">Avanti</span> è utilizzato per confermare la selezione e procedere alla schermata successiva.</p></li></ul></div></li><li class="listitem"><p>La schermata successiva riguarda la <span class="guilabel"><strong>Scelta dei conti da creare</strong></span>.</p><p>Verrà visualizzata una schermata suddivisa in tre parti</p><div class="itemizedlist"><ul class="itemizedlist" type="disc"><li class="listitem"><p>La parte in alto a sinistra presenta una lista di <span class="guilabel"><strong>Categorie</strong></span> per le strutture di conti più comunemente utilizzate. Selezionare dalla lista quella che si desidera utilizzare. È possibile selezionare tutte le categorie che si desidera.</p></li><li class="listitem"><p>La porzione in basso a sinistra presenta una <span class="guilabel"><strong>Descrizione della categoria</strong></span> che mostra una descrizione dettagliata della categoria selezionata.</p></li><li class="listitem"><p>La porzione di destra riporta la lista dei <span class="guilabel"><strong>Conti</strong></span> che verranno creati dalla categoria selezionata.</p></li><li class="listitem"><p>Il pulsante <span class="guibutton">Seleziona tutto</span> permette di includere tutte le categorie disponibili.</p></li><li class="listitem"><p>Il pulsante <span class="guibutton">Cancella tutto</span> permette di deselezionare tutte le categorie selezionate.</p></li></ul></div></li><li class="listitem"><p>La schermata successiva riguarda l’<span class="guilabel"><strong>Impostazione dei conti selezionati</strong></span> che prevede l’inserimento dei <span class="guilabel"><strong>Bilanci di apertura</strong></span> e l’eventuale marcatura dei conti come <span class="guilabel"><strong>Segnaposto</strong></span>.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">I conti dei <span class="emphasis"><strong>capitali</strong></span> non hanno un bilancio di apertura pertanto questo campo è bloccato e impostato a <span class="guilabel"><strong>zero</strong></span> da <strong class="application"><code>GnuCash</code></strong>.</p></td></tr></table></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top"><a xmlns="" name="placeholder-acct"></a>Nota</th></tr><tr><td colspan="2" align="left" valign="top"><p xmlns="">I conti <span class="emphasis"><strong>segnaposto</strong></span> sono utili per creare una struttura dei conti e normalmente non hanno né transazioni né bilancio di apertura.</p></td></tr></table></div><p>Seguire le istruzioni a video su come selezionare un conto e inserire il bilancio di apertura. Un singolo clic permette di selezionare un conto.</p><div class="itemizedlist"><ul class="itemizedlist" type="disc"><li class="listitem"><p>Sul lato sinistro della schermata, c’è una lista dei <span class="guilabel"><strong>Nomi dei conti</strong></span>. Selezionare un conto con un singolo sul clic sul suo nome: verrà così aperto il campo del nome per applicare dei cambiamenti.</p></li><li class="listitem"><p>Il lato destro fornisce delle opzioni selezionabile attraverso le quali è possibile indicare se il conto è un <span class="guilabel"><strong>Segnaposto</strong></span> e un campo per aggiungere il <span class="guilabel"><strong>Bilancio d’apertura</strong></span> per il conto selezionato. Anche qui un singolo clic nella colonna del <span class="guilabel"><strong>Bilancio d’apertura</strong></span> o nella colonna <span class="guilabel"><strong>Segnaposto</strong></span> apre il relativo campo per effettuare dei cambiamenti.</p></li></ul></div></li><li class="listitem"><p>La schermata di <span class="guilabel"><strong>Conclusione della configurazione dei conti</strong></span> è l’ultima e fornisce una descrizione delle tre scelte possibili per terminare l’assistente.</p><div class="itemizedlist"><ul class="itemizedlist" type="disc"><li class="listitem"><p><span class="guibutton">Annulla</span> — esce dall’assistente e annulla la creazione di una nuova struttura dei conti.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="warning" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/warning.png"></img></td><th align="left" valign="top">Avvertimento</th></tr><tr><td colspan="2" align="left" valign="top"><p xmlns="">Se si preme questo pulsante, qualsiasi selezione fatta fino a questo punto verrà persa.</p></td></tr></table></div></li><li class="listitem"><p><span class="guibutton">Indietro</span> — fa apparire la schermata precedente in modo da poter modificare una selezione fatta in quella finestra.</p></li><li class="listitem"><p><span class="guibutton">Applica</span> — crea i conti che sono stati selezionati.</p></li></ul></div></li></ol></div><p>Si dovrebbe ora avere una struttura dei conti nella finestra principale di <strong class="application"><code>GnuCash</code></strong>.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="first-time.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="import-qif.html">Avanti &gt;&gt;&gt;</a></td></tr><tr><td width="40%" align="left">3.1. Avviare <strong xmlns="" class="application"><code>GnuCash</code></strong> </td><td width="20%" align="center"><a accesskey="u" href="getting-started.html">Risali</a></td><td width="40%" align="right"> 3.3. Importare i file QIF</td></tr></table></div></body></html>
