<html><head><meta http-equiv="Content-Type" content="text/html; charset=UTF-8"><title>12.7. Lavori per un cliente</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_bus_ar.html" title="Capitolo 12. Crediti correnti"><link rel="prev" href="bus-ar-invoices1.html" title="12.6. Fattura"><link rel="next" href="bus-ar-payment1.html" title="12.8. Procedere al pagamento"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">12.7. Lavori per un cliente</th></tr><tr><td width="20%" align="left"><a accesskey="p" href="bus-ar-invoices1.html">&lt;&lt;&lt; Indietro</a> </td><th width="60%" align="center">Capitolo 12. Crediti correnti</th><td width="20%" align="right"> <a accesskey="n" href="bus-ar-payment1.html">Avanti &gt;&gt;&gt;</a></td></tr></table><hr></hr></div><div class="sect1" title="12.7. Lavori per un cliente"><div class="titlepage"><div><div><h2 class="title" style="clear: both"><a name="bus-ar-jobs1"></a>12.7. Lavori per un cliente</h2></div></div></div><p>I lavori per un cliente sono utili per raggruppare più fatture emesse verso lo stesso cliente. L’utilizzo della funzione per i lavori di un cliente è opzionale. Questa funzione è utile quando si hanno più <span class="guilabel"><strong>lavori</strong></span> associati allo stesso cliente e si desidera visualizzare tutte le fatture relative al singolo lavoro.</p><p>Per creare i lavori per un cliente recarsi in <span class="guimenu"><strong>Impresa</strong></span> → <span class="guisubmenu"><strong>Cliente</strong></span> → <span class="guimenuitem"><strong>Nuovo lavoro</strong></span>. Verrà visualizzata la finestra per un <span class="guilabel"><strong>Nuovo lavoro</strong></span>. I campi modificabili sono:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Informazioni lavoro - Numero lavoro</strong></span> (opzionale) - inserire un numero con cui identificare il lavoro. Se lasciato vuoto, verrà scelto automaticamente un numero dal programma.</p></li><li class="listitem"><p><span class="guilabel"><strong>Informazioni lavoro - Nome lavoro</strong></span> - il nome che si desidera assegnare al nuovo lavoro.</p></li><li class="listitem"><p><span class="guilabel"><strong>Informazioni sull’intestatario - cliente</strong></span> - il cliente per cui il lavoro viene creato. Se si ricorda il <span class="emphasis"><strong>nome dell’impresa</strong></span> inserito nella finestra per il <span class="guilabel"><strong>Nuovo cliente</strong></span> per questo cliente è possibile iniziare a scriverlo in questo campo e <strong class="application"><code>GnuCash</code></strong> tenterà di completarlo. Altrimenti, premere il pulsante <span class="guibutton">Seleziona...</span> per accedere alla finestra di <span class="guilabel"><strong>Trova cliente</strong></span> descritta in <a class="xref" href="bus-ar-customers1.html#bus-ar-custfind2" title="12.5.2. Trovare e modificare un cliente">Sezione 12.5.2, «Trovare e modificare un cliente»</a>. Evidenziare il cliente che si stava cercando con un clic nei risultati della ricerca, poi premere il pulsante <span class="guibutton">Seleziona</span> nella finestra di ricerca.</p></li><li class="listitem"><p><span class="guilabel"><strong>Informazioni sull’intestatario - ID pagamento</strong></span> - il numero di riferimento a questo lavoro per il cliente (es: il numero d’ordine d’acquisto). Questo rappresenta l’<span class="guilabel"><strong>identificativo del pagamento</strong></span> per relazionare la fattura al loro ordine. Il valore inserito è utilizzato per impostare l’ID di pagamento per le nuove fatture associate a questo lavoro.</p></li><li class="listitem"><p><span class="guilabel"><strong>Lavoro attivo</strong></span> - permette di impostare il lavoro come attivo o non attivo. Questa opzione è utile quando si hanno diversi lavori inattivi, dato che risulta più semplice cercare solamente tra i lavori che sono marcati come attivi.</p></li></ul></div><div class="screenshot"><div class="mediaobject"><img src="figures/bus_ar_jobnew.png" alt="Nuovo lavoro per un cliente"><div class="caption"><p>Nuovo lavoro per un cliente</p></div></div></div><p>Per modificare un lavoro per un cliente, utilizzare l’applicazione <span class="guimenu"><strong>Impresa</strong></span> → <span class="guisubmenu"><strong>Cliente</strong></span> → <span class="guimenuitem"><strong>Trova lavoro</strong></span>. Selezionare il lavoro desiderato fra i risultati della ricerca e premere il pulsante <span class="guibutton">Visualizza/modifica lavoro</span>.</p><p>Per trovare le fatture associate a un determinato lavoro, utilizzare l’applicazione <span class="guimenu"><strong>Impresa</strong></span> → <span class="guisubmenu"><strong>Cliente</strong></span> → <span class="guimenuitem"><strong>Trova lavoro</strong></span>. Selezionare il lavoro desiderato fra i risultati della ricerca e premere il pulsante <span class="guibutton">Visualizza fatture</span>. Verrà visualizzata una finestra con un elenco delle fatture associate al lavoro selezionato. Selezionare quindi una fattura e premere il pulsante <span class="guibutton">Visualizza fattura</span> per aprire l’editor della fattura nella finestra principale del programma</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ar-invoices1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ar-payment1.html">Avanti &gt;&gt;&gt;</a></td></tr><tr><td width="40%" align="left">12.6. Fattura </td><td width="20%" align="center"><a accesskey="u" href="chapter_bus_ar.html">Risali</a></td><td width="40%" align="right"> 12.8. Procedere al pagamento</td></tr></table></div></body></html>
