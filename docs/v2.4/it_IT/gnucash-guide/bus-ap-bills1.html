<html><head><meta http-equiv="Content-Type" content="text/html; charset=UTF-8"><title>13.5. Ricevuta</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_bus_ap.html" title="Capitolo 13. Debiti correnti"><link rel="prev" href="bus-ap-vendors1.html" title="13.4. Venditore"><link rel="next" href="bus-ap-jobs1.html" title="13.6. Lavori per un venditore"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">13.5. Ricevuta</th></tr><tr><td width="20%" align="left"><a accesskey="p" href="bus-ap-vendors1.html">&lt;&lt;&lt; Indietro</a> </td><th width="60%" align="center">Capitolo 13. Debiti correnti</th><td width="20%" align="right"> <a accesskey="n" href="bus-ap-jobs1.html">Avanti &gt;&gt;&gt;</a></td></tr></table><hr></hr></div><div class="sect1" title="13.5. Ricevuta"><div class="titlepage"><div><div><h2 class="title" style="clear: both"><a name="bus-ap-bills1"></a>13.5. Ricevuta</h2></div></div></div><p>Una ricevuta è la richiesta di pagamento che si riceve da un venditore. GnuCash può
 gestire le ricevute.</p><div class="sect2" title="13.5.1. Creare una nuova ricevuta"><div class="titlepage"><div><div><h3 class="title"><a name="bus-ap-billnew2"></a>13.5.1. Creare una nuova ricevuta</h3></div></div></div><p>Quando si riceve una ricevuta da un venditore e la si vuole immettere in GnuCash, è
 necessario creare una nuova ricevuta. Per fare questo è disponibile la voce <span class="guimenu"><strong>Impresa</strong></span> -&gt; 
 <span class="guimenu"><strong>Venditore</strong></span> -&gt; <span class="guimenu"><strong>Nuova ricevuta</strong></span>. Apparirà una finestra 
  in cui sono presenti diversi campi da completare.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Informazioni fattura - ID fattura</strong></span> (opzionale) - il numero di Identificazione 
  della fattura emessa dal venditore (es: il numero interno che il fornitore ha assegnato alla fattura).</p></li><li class="listitem"><p><span class="guilabel"><strong>Informazioni fattura - Date di apertura</strong></span> - la data in cui la fattura è stata emessa 
  dal venditore.</p></li><li class="listitem"><p><span class="guilabel"><strong>Informazioni ricevuta - Venditore</strong></span> - il fornitore che ha emesso la fattura.</p></li><li class="listitem"><p><span class="guilabel"><strong>Informazioni ricevuta - Lavoro</strong></span> (opzionale) - permette di associare un "lavoro venditore" 
   con questa ricevuta. I "lavori venditore" sono descritti nella sezione successiva.</p></li><li class="listitem"><p><span class="guilabel"><strong>Informazioni ricevuta - ID ricevuta</strong></span> (opzionale) - l'ID applicato alla fattura dal venditore (es: il numero
   della fattura assegnato dal venditore).</p></li><li class="listitem"><p><span class="guilabel"><strong>Informazioni ricevuta - Termini</strong></span> - l'accordo sui termini di pagamento per questa ricevuta.
   E' possibile selezionare una voce registrata in precedenza dalla lista a comparsa. Se è stato impostato un valore predefinito per il
   venditore selezionato, il campo sarà inizializzato con questo.</p></li><li class="listitem"><p><span class="guilabel"><strong>Addebitamento predefinito- Cliente</strong></span> (opzionale) - il cliente a cui associare questa 
  ricevuta. E' utilizzato per addebitare il cliente in seguito.</p></li><li class="listitem"><p><span class="guilabel"><strong>Addebitamento predefinito- Lavoro</strong></span> (opzionale) - il lavoro cliente da associare a questa
   ricevuta.</p></li></ul></div><div class="screenshot"><div class="mediaobject"><img src="figures/bus_ap_billnew.png" alt="Finestra per la creazione di una nuova ricevuta"><div class="caption"><p>Finestra per la creazione di una nuova ricevuta
	       </p></div></div></div><p>Alla pressione del pulsante <span class="guibutton">OK</span> verrà aperta la finestra di
  <span class="guilabel"><strong>Modifica ricevuta</strong></span>.</p></div><div class="sect2" title="13.5.2. Modificare una ricevuta"><div class="titlepage"><div><div><h3 class="title"><a name="bus-ap-billedit2"></a>13.5.2. Modificare una ricevuta</h3></div></div></div><p>Dalla finestra di modifica della ricevuta si può inserire una lista 
  dettagliata di ciò che si è acquistato, lavorando in modo simile a come viene 
  utilizzato il registro di un conto.</p><div class="screenshot"><div class="mediaobject"><img src="figures/bus_ap_billedit.png" alt="Finestra di modifica della ricevuta"><div class="caption"><p>Finestra di modifica della ricevuta</p></div></div></div><p>Sono presenti 12 colonne nel riquadro delle "Voci della fattura":</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data</strong></span> - la data in cui l'oggetto è stato venduto.</p></li><li class="listitem"><p><span class="guilabel"><strong>Fatturato?</strong></span> - <span class="guilabel"><strong>X</strong></span> significa
  che l'oggetto è riportato in questo fattura, mentre un riquadro vuoto indica che l'oggetto
  non è riportato nella fattura. Se il campo è vuoto si può inserire l'oggetto in fattura selezionandone
  la riga e premendo con il mouse nel campo relativo.</p></li><li class="listitem"><p><span class="guilabel"><strong>Descrizione</strong></span> (opzionale) - è il nome che identifica l'oggetto o il servizio.</p></li><li class="listitem"><p><span class="guilabel"><strong>Operazione</strong></span> (opzionale) - è un campo definibile dall'utente. Si possono inserire qui 
  le informazioni sul centro di costo o utilizzare una delle tre operazioni predefinite: "Ore", "Materiale" o 
  "Progetto".</p></li><li class="listitem"><p><span class="guilabel"><strong>Conto uscite</strong></span> - selezionare il conto delle uscite da addebitare per questo oggetto.</p></li><li class="listitem"><p><span class="guilabel"><strong>Quantità</strong></span> - il numero di oggetti identici acquistati.</p></li><li class="listitem"><p><span class="guilabel"><strong>Prezzo unitario</strong></span> - è il prezzo per unità del singolo oggetto.</p></li><li class="listitem"><p><span class="guilabel"><strong>Tassabile?</strong></span> - l'oggetto è tassabile?  <span class="guilabel"><strong>X</strong></span> significa sì, 
  mentre un riquadro vuoto significa no. E' possibile cliccare nel campo per cambiare l'impostazione.</p></li><li class="listitem"><p><span class="guilabel"><strong>Imposte incluse?</strong></span> - le tasse sono già comprese nel prezzo unitario?
  <span class="guilabel"><strong>X</strong></span> significa sì, mentre un campo vuoto significa no.</p></li><li class="listitem"><p><span class="guilabel"><strong>Tabella imposte</strong></span> (opzionale) - apre una finestra contenente l'elenco di 
  tutte le tabella imposte disponibili. Se l'oggetto è tassabile e le tasse non sono incluse nel 
  prezzo unitario, allora sarà utilizzata questa tabella delle imposte per calcolare l'importo delle 
  tasse.</p></li><li class="listitem"><p><span class="guilabel"><strong>Subtotale</strong></span> (non modificabile) - subtotale calcolato per questo oggetto 
  (meno le tasse)</p></li><li class="listitem"><p><span class="guilabel"><strong>Addebitabile?</strong></span> - questo oggetto è addebitabile a un cliente o lavoro?</p></li></ul></div><p>Quando si è terminata l'immissione di tutte le voci, si può <span class="guilabel"><strong>Emettere</strong></span> la ricevuta. </p></div><div class="sect2" title="13.5.3. Emettere una ricevuta"><div class="titlepage"><div><div><h3 class="title"><a name="bus-ap-billpost2"></a>13.5.3. Emettere una ricevuta</h3></div></div></div><p>Quando si è terminata la fase di modifica di una ricevuta, la si deve <span class="guilabel"><strong>Emettere</strong></span>. Non è
  necessario emetterla subito, è possibile infatti chiudere la finestra di modifica e ritornarvi in seguito.
  Prima o poi però la ricevuta dovrà essere emessa. L'emissione di una ricevuta comporta l'inserimento delle
  necessarie transazioni nel conto per i debiti correnti. La finestra di emissione della ricevuta 
  richiede l'inserimento di alcune informazioni:</p><div class="screenshot"><div class="mediaobject"><img src="figures/bus_ap_billpost.png" alt="Finestra di emissione della ricevuta"><div class="caption"><p>Finestra di emissione della ricevuta
	       </p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data di emissione</strong></span> - indica la data in cui la transazione verrà 
      inserita nel conto per i debiti correnti.</p></li><li class="listitem"><p><span class="guilabel"><strong>Data di scadenza</strong></span> - è la data in cui è previsto il pagamento 
      della ricevuta.</p><div class="itemizedlist"><ul class="itemizedlist" type="circle"><li class="listitem"><p>Se sono stati specificati dei termini di pagamento alla creazione della
              ricevuta, la data è calcolata in accordo ai termini selezionati e il campo
              non è modificabile.</p></li><li class="listitem"><p>Se non è stata impostata alcuna data di scadenza, si inserisca
              ora in questo campo.</p></li></ul></div></li><li class="listitem"><p><span class="guilabel"><strong>Descrizione</strong></span> - è un campo opzionale.
       Quando le transazioni relative alle ricevute verranno inserite nel 
       registro del conto per i debiti correnti, il testo scritto in questa
       casella verrà visualizzato nel campo del promemoria delle
       transazioni.</p></li><li class="listitem"><p><span class="guilabel"><strong>Conto di emissione</strong></span> - selezionare il conto
        dei debiti correnti in cui verranno inserite le transazioni. Il conto
        può essere selezionata da un elenco dei conti esistenti per i debiti 
        correnti.</p></li><li class="listitem"><p><span class="guilabel"><strong>Accumulare le suddivisioni</strong></span> - determina se gli 
          elementi di una ricevuta che trasferiscono verso lo stesso conto devono essere
          combinati in una singola suddivisione per quel conto o inseriti individualmente.
          Per la fattura relativa alla carta intestata e alle buste, l'opzione agisce
          sui risultati di emissione nel modo seguente:</p><div class="itemizedlist"><ul class="itemizedlist" type="circle"><li class="listitem"><p>Attivata (le suddivisioni verranno accumulate) - verrà registrato un
              singolo trasferimento di €100,00 dal conto "Uscite:Forniture ufficio".</p></li><li class="listitem"><p>Non attivata - la transazione creata nel conto per i debiti correnti,
              mostra due movimenti verso il conto "Uscite:Forniture ufficio" dell'importo di
              €75,00 e €25,00. Ii campi del promemoria nelle suddivisioni riportano
              rispettivamente l'acquisto della carta intestata e delle buste (cioè la descrizione
              inserita nella ricevuta.</p></li></ul></div></li></ul></div></div><div class="sect2" title="13.5.4. Trovare una ricevuta"><div class="titlepage"><div><div><h3 class="title"><a name="bus-ap-billfind2"></a>13.5.4. Trovare una ricevuta</h3></div></div></div><p>Per trovare una ricevuta esistente, è possibile utilizzare la voce del menu <span class="guimenu"><strong>Impresa</strong></span> 
  -&gt; <span class="guimenu"><strong>Venditore</strong></span> -&gt; <span class="guimenu"><strong>Trova ricevuta</strong></span>. Dall'elenco dei risultati della
  ricerca è possibile selezionare una ricevuta da visualizzare o da modificare.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Prima di poter modificare una ricevuta emessa, è necessario <span class="guilabel"><strong>Ritirarla</strong></span>.</p></td></tr></table></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Esistono altri modi per accedere a una ricevuta esistente simili a quelli utili per accedere alle fatture 
  per i clienti. Consultare la sezione sulla ricerca delle fatture nel capitolo relativo ai crediti correnti per 
  avere maggiori informazioni.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ap-vendors1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ap-jobs1.html">Avanti &gt;&gt;&gt;</a></td></tr><tr><td width="40%" align="left">13.4. Venditore </td><td width="20%" align="center"><a accesskey="u" href="chapter_bus_ap.html">Risali</a></td><td width="40%" align="right"> 13.6. Lavori per un venditore</td></tr></table></div></body></html>
