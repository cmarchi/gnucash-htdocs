<html><head><meta http-equiv="Content-Type" content="text/html; charset=UTF-8"><title>8.4. Impostare il portafoglio dell'investimento</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_invest.html" title="Capitolo 8. Investimenti"><link rel="prev" href="invest_int1.html" title="8.3. Conti che maturano interessi"><link rel="next" href="invest-buy-stock1.html" title="8.5. Acquistare le quote"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.4. Impostare il portafoglio dell'investimento</th></tr><tr><td width="20%" align="left"><a accesskey="p" href="invest_int1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest-buy-stock1.html">Avanti &gt;&gt;&gt;</a></td></tr></table><hr></hr></div><div class="sect1" title="8.4. Impostare il portafoglio dell'investimento"><div class="titlepage"><div><div><h2 class="title" style="clear: both"><a name="invest-setup1"></a>8.4. Impostare il portafoglio dell'investimento</h2></div></div></div><p>Ora che è stata costruita la struttura dei conti, in questa sezione verrà mostrato
    come creare e popolare i conti con il proprio portafoglio di investimenti. Dopo questa
    impostazione di partenza , si potrebbero possedere anche delle quota azionarie acquistate
    prima di iniziare ad utilizzare GnuCash. In questo caso, si seguano le istruzioni fornite
    nella sezione più avanti <a class="link" href="invest-buy-stock1.html#invest-buy-stock2" title="8.5.1. Immettere delle quote preesistenti"><span class="emphasis"><strong>Immissione delle quote preesistenti
    </strong></span></a>. Se invece le azioni sono state appena acquistate riferirsi alla sezione
    <a class="link" href="invest-buy-stock1.html#invest-buy-new2" title="8.5.2. Acquistare nuove quote"><span class="emphasis"><strong>Acquisto di nuove quote</strong></span>
    </a>.</p><div class="sect2" title="8.4.1. Impostare i conti per le azioni e per i fondi comuni"><div class="titlepage"><div><div><h3 class="title"><a name="invest-setup-stockaccounts2"></a>8.4.1. Impostare i conti per le azioni e per i fondi comuni</h3></div></div></div><p>Questa sezione mostrerà come aggiungere dei conti per le azioni e
      per i fondi comuni in GnuCash. In questa sezione, si ipotizzerà di utilizzare
      la struttura dei conti di base introdotta nella sezione precedente, ma
      i principi qui descritti potranno essere applicati a qualsiasi struttura
      dei conti.</p><p>Si dovrebbe avere, all'interno del conto di livello principale <span class="guilabel"><strong>Attività</strong></span>,
      un conto denominato <span class="guilabel"><strong>Azioni</strong></span>. Espandere la struttura ad
      albero dei conti cliccando sull'<span class="quote">«<span class="quote">indicatore a triangolo che punta verso destra</span>»</span>
      a fianco del nome del conto fino a raggiungere la profondità della struttura desiderata. 
      A questo punto occorre creare un sottoconto (di tipo <span class="emphasis"><strong>azioni</strong></span>) del conto
      delle azioni per ogni azione che si possiede: ogni azione ha un conto separato. La denominazione
      di questi conti è generalmente assegnata utilizzando l'abbreviazione ticker dell'azione,
      anche se il nome assegnato può anche essere qualsiasi parola che sia chiara per gli utilizzatori.
      Per esempio, è possibile nominare i conti come <span class="emphasis"><strong>AMZN</strong></span>,
      <span class="emphasis"><strong>IBM</strong></span> e <span class="emphasis"><strong>NST</strong></span> per le proprie azioni Amazon,
      IBM and NSTAR rispettivamente. Sotto è riportato un esempio schematico di disposizione (che mostra
      solamente i sottoconti del conto delle attività).</p><div class="literallayout"><p><br>
 Attività<br>
    Investimenti<br>
       Conto brokeraggio<br>
          Bond<br>
          Fondi comuni<br>
          Indice di mercato<br>
          Azioni<br>
             AMZN<br>
             IBM<br>
             NST<br>
 </p></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se si desidera registrare le entrate (dividendi, interessi, guadagni
        in conto capitale) per singola azione e per ogni fondo comune, sarà necessario
        creare i conti Entrate:Dividendi:SIMBOLO AZIONE, Entrate:Guadagni in capitale (Lungo):SIMBOLO AZIONE,
        Entrate:Guadagni in capitale (breve):SIMBOLO AZIONE e Entrate:Interessi:SIMBOLO AZIONE
        per ogni azione che si possiede e che fornisce interessi e dividendi.</p></td></tr></table></div></div><div class="sect2" title="8.4.2. Esempio di conto per le azioni"><div class="titlepage"><div><div><h3 class="title"><a name="invest-setup-example2"></a>8.4.2. Esempio di conto per le azioni</h3></div></div></div><p>Comne esempio, si assuma di possedere attualmente 100 azioni
      di Amazon. Creare quindi il conto AMZN selezionando il conto <span class="guilabel"><strong>Azioni</strong></span> e premendo il menu
      <span class="guimenu"><strong>File</strong></span> -&gt; <span class="guimenu"><strong>Nuovo conto</strong></span>. Verrà mostrata la finestra per l'impostazione
      del nuovo conto; seguire la procedura descritta di seguito per impostare il nuovo conto delle azioni.</p><div class="screenshot"><div class="mediaobject"><img src="figures/invest_newaccount.png" alt="Finestra per il nuovo conto"><div class="caption"><p>Finestra per il nuovo conto</p></div></div></div><div class="orderedlist"><ol class="orderedlist" type="1"><li class="listitem"><p><span class="emphasis"><strong>Nome del conto</strong></span> - normalmente, utilizzare l'abbreviazione del simbolo
          ticker, per esempio: <span class="quote">«<span class="quote">AMZN</span>»</span></p></li><li class="listitem"><p><span class="emphasis"><strong>Codice del conto</strong></span> - è un campo opzionale; utilizzare il codice CUSIP,
          il simbolo riportato sui giornali, l'ID della famiglia dei fondi comuni o un codice di propria 
          scelta.</p></li><li class="listitem"><p><span class="emphasis"><strong>Descrizione</strong></span> - campo opzionale che può contenere una descrizione dettagliata
           della commodity o dell'azione. Si noti che questo campo è mostrato di default nella finestra della
           struttura dei conti.</p></li><li class="listitem"><p><span class="emphasis"><strong>Tipo di conto</strong></span> - selezionare la tipologia di conto che sta per essere creato
          dalla lista in basso a sinistra.</p></li><li class="listitem"><p><span class="emphasis"><strong>Conto padre</strong></span> - selezionare il conto padre per il nuovo
          conto dalla lista in basso a destra. E' possibile espandere la lista se
          necessario.</p></li><li class="listitem"><p><span class="emphasis"><strong>Creazione del nuovo titolo</strong></span> - per utilizzare una nuova azione,
          è necessario creare l'azione come una nuova commodity</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Selezionare Titolo/valuta</strong></span> - premere il pulsante
              <span class="quote">«<span class="quote">Seleziona ...</span>»</span> alla fine della riga del campo
              <span class="guilabel"><strong>Titolo/valuta</strong></span>. Occorre cambiare il titolo dal valore
              predefinito (la valuta predefinita) a quello dell'azione. Verrà quindi aperta la finestra
              di <span class="quote">«<span class="quote">Selezione del titolo</span>»</span>.</p></li><li class="listitem"><p><span class="emphasis"><strong>Tipo</strong></span> - cambiare il <span class="guilabel"><strong>tipo</strong></span> da quello attuale al
              mercato in cui il titolo/commodity è scambiato (NASDAQ in questo esempio).</p><p>Premere il pulsante <span class="quote">«<span class="quote">Nuovo</span>»</span> per aprire la finestra del
              <span class="quote">«<span class="quote">Nuovo titolo</span>»</span>.</p><div class="screenshot"><div class="mediaobject"><img src="figures/invest_selectsecurity.png" alt="Finestra di scelta del titolo"><div class="caption"><p>Finestra di scelta del titolo </p></div></div></div></li><li class="listitem"><p><span class="emphasis"><strong>Creare il titolo</strong></span> - premere il pulsante
              <span class="guilabel"><strong>Nuovo...</strong></span> e inserire le informazioni appropriate per 
              l'azione nel modulo <span class="guilabel"><strong>Nuovo
              titolo</strong></span>.</p><div class="itemizedlist"><ul class="itemizedlist" type="circle"><li class="listitem"><p>Il <span class="guilabel"><strong>Nome completo:</strong></span> è
                  <span class="quote">«<span class="quote">Amazon.com Inc</span>»</span>.</p></li><li class="listitem"><p>Il <span class="guilabel"><strong>Simbolo/abbreviazione:</strong></span> è
                  <span class="quote">«<span class="quote">AMZN</span>»</span>. Il simbolo è l'identificativo utilizzato
                  dalla fonte delle quotazioni impostate alcune righe più sotto
                  nel modulo. Si noti che diverse fonti possono utilizzare simboli differenti;
                  un esempio è Ericsson: nella borsa di Stoccolma è identificato dal simbolo
                  ERIC-B mentre su Yahoo è ERRICB.ST</p></li><li class="listitem"><p>Il <span class="guilabel"><strong>Tipo:</strong></span> dovrebbe già essere
                  <span class="quote">«<span class="quote">NASDAQ</span>»</span>.</p></li><li class="listitem"><p>Il <span class="guilabel"><strong>Codice CUSIP o altro:</strong></span> è possibile inserire qui
                  un altro codice numerico o del testo (lasciare vuoto in questo
                  esempio).</p></li><li class="listitem"><p>La <span class="guilabel"><strong>Frazione scambiata:</strong></span> dovrebbe essere impostata
                  alla frazione minima del titolo che può essere scambiata, generalmente 1/100
                  o 1/10000.</p></li><li class="listitem"><p>L'opzione <span class="quote">«<span class="quote">Ricevi quotazioni online</span>»</span> e i campi
                  della fonte delle quotazioni e del fuso orario devono essere selezionati
                  per definire la fonte per l'aggiornamento online dei prezzi. Consultare anche
                  la sezione 
                  <a class="link" href="invest-stockprice1.html#invest-stockprice-auto2" title="8.6.3. Configurazione per la ricezione automatica delle quotazioni">
                    <span class="quote">«<span class="quote">Impostare automaticamente il prezzo delle azioni</span>»</span></a>.</p><p>Se il pulsante <span class="quote">«<span class="quote">Ricevi quotazioni online</span>»</span> non è selezionabile,
                  allora il pacchetto Finance::Quote non è installato.
                  Consultare la
                   <a class="link" href="invest-stockprice1.html#invest-stockprice-auto-install3" title="8.6.3.1. Installare Finance::Quote">
                    <span class="quote">«<span class="quote">Installare Finance::Quote</span>»</span></a>.</p><p>Più sotto è riportata un'immagine di come dovrebbe apparire la finestra 
                  quando il processo è terminato: </p><div class="screenshot"><div class="mediaobject"><img src="figures/invest_newsecurity.png" alt="Finestra del nuovo titolo"><div class="caption"><p>Finestra del nuovo titolo </p></div></div></div></li><li class="listitem"><p><span class="emphasis"><strong>Salvataggio del titolo</strong></span> - premere il pulsante
                  <span class="guilabel"><strong>OK</strong></span> per salvare il nuovo titolo; verrà chiusa la finestra
                  del <span class="quote">«<span class="quote">Nuovo titolo</span>»</span> e si ritornerà alla finestra del
                  <span class="quote">«<span class="quote">Nuovo conto</span>»</span>.</p></li></ul></div></li></ul></div></li><li class="listitem"><p><span class="emphasis"><strong>Selezione del titolo</strong></span> - si dovrebbe ora vedere
          il nuovo titolo creato come voce della lista a comparsa di
          <span class="guilabel"><strong>Titolo/valuta</strong></span>. Selezionarlo (probabilmente lo è
          già) e premere <span class="guilabel"><strong>OK</strong></span>.</p></li><li class="listitem"><p><span class="emphasis"><strong>Frazione minima</strong></span> - specificare la minima frazione
          scambiata dell'azione o della commodity.</p></li><li class="listitem"><p><span class="emphasis"><strong>Note</strong></span> - inserire qui qualsiasi messaggio
          o nota relativo a questo titolo o commodity.</p></li><li class="listitem"><p><span class="emphasis"><strong>Relativo alle tasse</strong></span> - abilitare l'opzione se se le transazioni
          contenute in questo conto saranno considerate nei resoconti per le imposte.</p></li><li class="listitem"><p><span class="emphasis"><strong>Segnaposto</strong></span> - abilitare l'opzione se questo conto
          è un <span class="quote">«<span class="quote">Segnaposto</span>»</span>, cioè se non potrà contenere delle
          transazioni.</p></li><li class="listitem"><p><span class="emphasis"><strong>Fine</strong></span> - ora si dovrebbe essere automaticamente tornati
          alla finestra del nuovo conto, con la riga <span class="guilabel"><strong>simbolo/abbreviazione:</strong></span> impostata a
          <span class="quote">«<span class="quote">AMZN (Amazon.com Inc)</span>»</span>. Premere <span class="guilabel"><strong>OK</strong></span> per salvare
          questo nuovo conto delle azioni.</p></li></ol></div><p>E' stato creato il conto per le azioni Amazon e la finestra dei conti dovrebbe
      assomigliare a questa (si noti che sono presenti anche altri conti:
      un conto bancario e un conto per i capitali):</p><div class="screenshot"><div class="mediaobject"><img src="figures/invest_setup_current.png" alt="Impostazione del portafoglio"><div class="caption"><p>Questa immagine è successiva alla creazione del primo conto per le azioni
          (AMZN)</p></div></div></div><p>Aprire la finestra del registro per il conto AMZN (doppio clic su di esso). Qui è mostrata la
      vista del <span class="emphasis"><strong>Portafoglio</strong></span>. Essa fornisce una panoramica del portafoglio delle azioni
      inclusi il numero di azioni acquistate e vendute. Ovviamente, non sono ancora state acquistate o vendute delle azioni,
      e quindi il portafoglio non contiene alcuna transazione.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest_int1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest-buy-stock1.html">Avanti &gt;&gt;&gt;</a></td></tr><tr><td width="40%" align="left">8.3. Conti che maturano interessi </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.5. Acquistare le quote</td></tr></table></div></body></html>
