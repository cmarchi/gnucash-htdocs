<html><head><meta http-equiv="Content-Type" content="text/html; charset=UTF-8"><title>3.3. In pratica</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_accts.html" title="Capitolo 3. Conti"><link rel="prev" href="accts-types1.html" title="3.2. Conti di GnuCash"><link rel="next" href="chapter_txns.html" title="Capitolo 4. Transazioni"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">3.3. In pratica</th></tr><tr><td width="20%" align="left"><a accesskey="p" href="accts-types1.html">&lt;&lt;&lt; Indietro</a> </td><th width="60%" align="center">Capitolo 3. Conti</th><td width="20%" align="right"> <a accesskey="n" href="chapter_txns.html">Avanti &gt;&gt;&gt;</a></td></tr></table><hr></hr></div><div class="sect1" title="3.3. In pratica"><div class="titlepage"><div><div><h2 class="title" style="clear: both"><a name="accts-examples1"></a>3.3. In pratica</h2></div></div></div><p>Si procederà ora a descrivere il processo di creazione di una <span class="emphasis"><strong>struttura dei conti</strong></span> per la gestione delle finanze personali utilizzando le informazioni apprese in questo capitolo. Una <span class="emphasis"><strong>struttura dei conti</strong></span> è semplicemente un nuovo file di <strong class="application"><code>GnuCash</code></strong> in cui i propri conti vengono raggruppati per tenere traccia delle proprie finanze. Per realizzare la struttura, il primo passo consiste nel dividere le voci che si vogliono controllare nei 5 conti base della contabilità.</p><div class="sect2" title="3.3.1. Esempio semplice"><div class="titlepage"><div><div><h3 class="title"><a name="accts-examples-situation2"></a>3.3.1. Esempio semplice</h3></div></div></div><p>Si assuma di avere acceso presso la banca un conto corrente e un conto di risparmio, e di essere assunti in un’azienda ricevendo quindi uno stipendio. Si ipotizzi inoltre di possedere una carta di credito (Visa) e di pagare, con cadenza mensile, dei servizi quali affitto, telefono ed elettricità. È inoltre indispensabile fare acquisti almeno di alimentari. Per ora non è necessario sapere quanto denaro si ha in banca, quanto si deve pagare per la carta di credito ecc... Si vuole, per ora, solo realizzare la struttura che contiene tutti questi conti.</p><p>Le <span class="guilabel"><strong>attività</strong></span> saranno costituite dal conto corrente e dai risparmi in banca. Le <span class="guilabel"><strong>passività</strong></span> saranno invece imputabili alla carta di credito. Il <span class="guilabel"><strong>capitale</strong></span> sarà invece la somma tra i conti bancari e la carta di credito (non si hanno ancora a disposizione gli importi per essi, ma si sa che esistono). Si ha anche una <span class="guilabel"><strong>entrata</strong></span> sotto forma di stipendio, e delle <span class="guilabel"><strong>uscite</strong></span> identificabili come spese varie in negozi, affitto, elettricità, telefono e tasse (statali, assistenza sanitaria ecc...) che gravano sullo stipendio.</p></div><div class="sect2" title="3.3.2. I conti base di livello principale"><div class="titlepage"><div><div><h3 class="title"><a name="accts-examples-toplevel2"></a>3.3.2. I conti base di livello principale</h3></div></div></div><p>Occorre ora decidere come raggruppare i conti. Probabilmente si vorranno raggruppare i conti delle <span class="emphasis"><strong>attività</strong></span> in uno unico, così come anche quelli delle <span class="emphasis"><strong>passività</strong></span>, del <span class="emphasis"><strong>capitale</strong></span>, delle <span class="emphasis"><strong>entrate</strong></span> e delle <span class="emphasis"><strong>uscite</strong></span>. Questo rappresenta il metodo più ovvio per creare una struttura dei conti in <strong class="application"><code>GnuCash</code></strong> e si raccomanda di ragionare comunque sempre in questi termini.</p><p>Si parta da un un nuovo file vuoto di <strong class="application"><code>GnuCash</code></strong> selezionando <span class="guimenu"><strong>File</strong></span> → <span class="guimenuitem"><strong>Nuovo file</strong></span> dal menu. Verrà avviato l’assistente per l’<span class="guilabel"><strong>Impostazione di una nuova struttura dei conti</strong></span>. Premere il pulsante <span class="guibutton">Annulla dato che non si intende utilizzare una delle strutture predefinite; verr selezionare VisualizzaNuova pagina dei conti dal menu: verrConti. Selezionare quindi OperazioniNuovo conto... dal menu.</span></p><p>Si è ora pronti per costruire questa semplice struttura dei conti</p><div class="orderedlist"><ol class="orderedlist" type="1"><li class="listitem"><p>Nome conto <span class="guilabel"><strong>Attività</strong></span> (tipo di conto <span class="guilabel"><strong>Attività</strong></span>, conto padre <span class="guilabel"><strong>nuovo conto di livello principale</strong></span>)</p><div class="screenshot"><div class="mediaobject"><img src="figures/accts_CreateAssetsAccount.png" alt="Creazione di un conto delle attività"><div class="caption"><p>Questa immagine mostra la finestra di creazione di un conto delle attività</p></div></div></div></li><li class="listitem"><p>Nome conto <span class="guilabel"><strong>Passività</strong></span> (tipo di conto <span class="guilabel"><strong>Passività</strong></span>, conto padre <span class="guilabel"><strong>nuovo conto di livello principale</strong></span>)</p></li><li class="listitem"><p>Nome conto <span class="guilabel"><strong>Capitali</strong></span> (tipo di conto <span class="guilabel"><strong>Capitali</strong></span>, conto padre <span class="guilabel"><strong>nuovo conto di livello principale</strong></span>)</p></li><li class="listitem"><p>Nome conto <span class="guilabel"><strong>Entrate</strong></span> (tipo di conto <span class="guilabel"><strong>Entrata</strong></span>, conto padre <span class="guilabel"><strong>nuovo conto di livello principale</strong></span>)</p></li><li class="listitem"><p>Nome conto <span class="guilabel"><strong>Uscite</strong></span> (tipo di conto <span class="guilabel"><strong>Uscita</strong></span>, conto padre <span class="guilabel"><strong>nuovo conto di livello principale</strong></span>)</p></li></ol></div><p>Quando tutti i conti di livello principale sono stati creati, la pagina principale dei conti in <strong class="application"><code>GnuCash</code></strong> dovrebbe essere simile a questa:</p><div class="screenshot"><div class="mediaobject"><img src="figures/accts_toplevel.png" alt="I conti base di livello principale"><div class="caption"><p>Questa immagine mostra i conti base di livello principale.</p></div></div></div></div><div class="sect2" title="3.3.3. Creare i sottoconti"><div class="titlepage"><div><div><h3 class="title"><a name="accts-examples-organization2"></a>3.3.3. Creare i sottoconti</h3></div></div></div><p>A questo punto si può creare la struttura ad albero dei conti partendo dai conti di livello principale e aggiungendo dei sottoconti in grado di contenere delle transazioni. Si noti come i conti per le tasse siano tutti inseriti in un sottoconto denominato <span class="emphasis"><strong>Tasse</strong></span>. I conti e i sottoconti possono infatti a loro volta contenere altri sottoconti: questo è utile quando si considera un gruppo di conti appartenenti a una stessa categoria (come i conti per le tasse in questo esempio).</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">In vece di selezionare <span class="guimenu"><strong>Operazioni</strong></span> → <span class="guimenuitem"><strong>Nuovo conto...</strong></span> dal menu, è anche possibile creare un nuovo sottoconto di un conto facendo un clic con il tasto destro del mouse sul nome del conto principale e selezionando la voce <span class="guilabel"><strong>Nuovo conto...</strong></span> nel menu che comparirà. Verrà così aperta una finestra simile a quella rappresentata in <a class="xref" href="accts-examples1.html#accts-examples-toplevel2" title="3.3.2. I conti base di livello principale">Sezione 3.3.2, «I conti base di livello principale»</a> e in cui il nuovo conto sarà già impostato come sottoconto del conto principale.</p></td></tr></table></div><div class="orderedlist"><ol class="orderedlist" type="1"><li class="listitem"><p>Nome conto <span class="guilabel"><strong>Conto corrente</strong></span> (tipo di conto <span class="guilabel"><strong>Banca</strong></span>, conto padre <span class="emphasis"><strong>Attività</strong></span>)</p></li><li class="listitem"><p>Nome conto <span class="guilabel"><strong>Conto risparmio</strong></span> (tipo di conto <span class="guilabel"><strong>Banca</strong></span>, conto padre <span class="emphasis"><strong>Attività</strong></span>)</p></li><li class="listitem"><p>Nome conto <span class="guilabel"><strong>Visa</strong></span> (tipo di conto <span class="guilabel"><strong>Carta di credito</strong></span>, conto padre <span class="emphasis"><strong>Passività</strong></span>)</p></li><li class="listitem"><p>Nome conto <span class="guilabel"><strong>Stipendio</strong></span> (tipo di conto <span class="guilabel"><strong>Entrata</strong></span>, conto padre <span class="emphasis"><strong>Entrate</strong></span>)</p></li><li class="listitem"><p>Nome conto <span class="guilabel"><strong>Telefono</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite</strong></span>)</p></li><li class="listitem"><p>Nome conto <span class="guilabel"><strong>Elettricità</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite</strong></span>)</p></li><li class="listitem"><p>Nome conto <span class="guilabel"><strong>Affitto</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite</strong></span>)</p></li><li class="listitem"><p>Nome conto <span class="guilabel"><strong>Alimentari</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite</strong></span>)</p></li><li class="listitem"><p>Nome conto <span class="guilabel"><strong>Imposte</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite</strong></span>)</p></li><li class="listitem"><p>Nome conto <span class="guilabel"><strong>Statali</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite:Imposte</strong></span>)</p></li><li class="listitem"><p>Nome conto <span class="guilabel"><strong>Previdenza sociale</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite:Imposte</strong></span>)</p></li><li class="listitem"><p>Nome conto <span class="guilabel"><strong>Assistenza sanitaria</strong></span> (tipo di conto <span class="guilabel"><strong>Uscita</strong></span>, conto padre <span class="emphasis"><strong>Uscite:Imposte</strong></span>)</p></li><li class="listitem"><p>Nome conto <span class="guilabel"><strong>Bilancio di apertura</strong></span> (tipo di conto <span class="guilabel"><strong>Capitale</strong></span>, conto padre <span class="emphasis"><strong>Capitali</strong></span>)</p></li></ol></div><p>Dopo la creazione dei sottoconti aggiuntivi, il risultato finale dovrebbe assomigliare a quello riportato di seguito:</p><div class="screenshot"><div class="mediaobject"><img src="figures/accts_tree.png" alt="La semplice struttura dei conti"><div class="caption"><p>Questa immagine mostra una semplice struttura dei conti.</p></div></div></div><p>Salvare ora la struttura dei conti creata con il nome <code class="filename">gcashdata_3</code>, e anche come <code class="filename">gcashdata_3emptyAccts</code>, dato che si continuerà a utilizzare questi file nei capitoli successivi.</p><p>È stata appena creata una struttura di conti per tenere traccia delle spese familiari. Con questa ossatura in posizione, si può procedere a popolare i conti con delle transazioni; il prossimo capitolo si occuperà approfonditamente di questo argomento.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="accts-types1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_txns.html">Avanti &gt;&gt;&gt;</a></td></tr><tr><td width="40%" align="left">3.2. Conti di <strong xmlns="" class="application"><code>GnuCash</code></strong> </td><td width="20%" align="center"><a accesskey="u" href="chapter_accts.html">Risali</a></td><td width="40%" align="right"> Capitolo 4. Transazioni</td></tr></table></div></body></html>
