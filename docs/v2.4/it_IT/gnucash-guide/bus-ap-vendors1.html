<html><head><meta http-equiv="Content-Type" content="text/html; charset=UTF-8"><title>13.4. Venditore</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_bus_ap.html" title="Capitolo 13. Debiti correnti"><link rel="prev" href="bus-ap-components1.html" title="13.3. Componenti del sistema"><link rel="next" href="bus-ap-bills1.html" title="13.5. Ricevuta"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">13.4. Venditore</th></tr><tr><td width="20%" align="left"><a accesskey="p" href="bus-ap-components1.html">&lt;&lt;&lt; Indietro</a> </td><th width="60%" align="center">Capitolo 13. Debiti correnti</th><td width="20%" align="right"> <a accesskey="n" href="bus-ap-bills1.html">Avanti &gt;&gt;&gt;</a></td></tr></table><hr></hr></div><div class="sect1" title="13.4. Venditore"><div class="titlepage"><div><div><h2 class="title" style="clear: both"><a name="bus-ap-vendors1"></a>13.4. Venditore</h2></div></div></div><p>Un venditore è un singolo o una società dalla quale si acquista uno o più beni o servizi. I venditori devono essere inseriti nel sistema dei debiti correnti.</p><div class="sect2" title="13.4.1. Registrare un nuovo cliente"><div class="titlepage"><div><div><h3 class="title"><a name="bus-ap-vendornew2"></a>13.4.1. Registrare un nuovo cliente</h3></div></div></div><p>Per registrare un nuovo venditore, selezionare la voce di menu <span class="guimenu"><strong>Impresa</strong></span> → <span class="guisubmenu"><strong>Venditore</strong></span> → <span class="guimenuitem"><strong>Nuovo venditore</strong></span>. Completare poi le informazioni generali relative al venditore quali il nome della società, l’indirizzo, il numero di telefono e di fax ecc... Di seguito è riportato un elenco delle altre voci disponibili:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Identificazione - Numero venditore</strong></span> - può essere un numero qualsiasi utile per riferirsi a questo preciso venditore. Il campo può essere lasciato vuoto, nel qual caso un numero verrà assegnato automaticamente.</p></li><li class="listitem"><p><span class="guilabel"><strong>Identificazione - Attivo</strong></span> - differenzia i venditori attivi da quelli inattivi. È utile quando si hanno molti venditori da cui non ci si rifornisce più e si desidera visualizzare solamente quelli attivi.</p></li><li class="listitem"><p><span class="guilabel"><strong>Indirizzo di pagamento - Nome</strong></span> - è il nome della persona che deve ricevere il pagamento.</p></li><li class="listitem"><p><span class="guilabel"><strong>Note</strong></span> - permette di inserire qualsiasi nota aggiuntiva relativa al venditore. Utile per per registrare, ad esempio, i nomi dei contatti all’interno della società di fornitura.</p></li><li class="listitem"><p><span class="guilabel"><strong>Informazioni sul pagamento - Valuta</strong></span> - specifica la valuta predefinita per il pagamento.</p></li><li class="listitem"><p><span class="guilabel"><strong>Informazioni sul pagamento - Termini</strong></span> - specifica i termini di pagamento predefiniti per questo venditore. I termini di pagamento devono essere impostati preventivamente utilizzando la funzione disponibile in <span class="guimenu"><strong>Impresa</strong></span> → <span class="guimenuitem"><strong>Termini di pagamento</strong></span>.</p></li><li class="listitem"><p><span class="guilabel"><strong>Informazioni sul pagamento - Imposte incluse</strong></span> - permette di definire se le tasse sono incluse nelle ricevute che si ricevono dal venditore. È possibile scegliere fra: </p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>sì</strong></span> significa che le tasse sono già incluse negli importi della ricevuta.</p></li><li class="listitem"><p><span class="guilabel"><strong>no</strong></span> significa che le tasse non sono incluse.</p></li><li class="listitem"><p><span class="guilabel"><strong>usa globale</strong></span> utilizza le impostazioni globali configurate nelle preferenze globali accessibili dal menu <span class="guimenu"><strong>Modifica</strong></span> → <span class="guimenuitem"><strong>Preferenze</strong></span> (<span class="guimenu"><strong>Gnucash</strong></span> → <span class="guimenuitem"><strong>Preferenze</strong></span> su Mac OS X).</p></li></ul></div></li><li class="listitem"><p><span class="guilabel"><strong>Informazioni sul pagamento - Tabella imposte</strong></span> - permette di scegliere una tabella delle imposte predefinita da applicare alle ricevute di questo venditore. La tabella delle imposte deve prima essere creata utilizzando la voce del menu <span class="guimenu"><strong>Impresa</strong></span> → <span class="guimenuitem"><strong>Tabella imposte</strong></span>.</p></li></ul></div><p>La finestra di registrazione di un nuovo venditore assomiglia a questa:</p><div class="screenshot"><div class="mediaobject"><img src="figures/bus_ap_vendornew.png" alt="Finestra di registrazione di un nuovo venditore"><div class="caption"><p>Finestra di registrazione di un nuovo venditore</p></div></div></div></div><div class="sect2" title="13.4.2. Trovare e modificare un cliente"><div class="titlepage"><div><div><h3 class="title"><a name="bus-ap-vendorfind2"></a>13.4.2. Trovare e modificare un cliente</h3></div></div></div><p>Per cercare un venditore esistente utilizzare la finestra <span class="guimenu"><strong>Impresa</strong></span> → <span class="guisubmenu"><strong>Venditore</strong></span> → <span class="guimenuitem"><strong>Trova venditore</strong></span>. È poi sufficiente selezionare un venditore dalla lista delle voci trovate per visualizzarlo o modificarlo. Questa finestra viene aperta anche per selezionare un venditore quando si crea una ricevuta e si procede al pagamento.</p><div class="screenshot"><div class="mediaobject"><img src="figures/bus_ap_vendorfind.png" alt="Finestra di ricerca del venditore"><div class="caption"><p>Finestra di ricerca del venditore</p></div></div></div><p>Se dalla ricerca vengono restituiti molti elementi corrispondenti, è possibile filtrare i risultati eseguendo una ulteriore ricerca tra questi ultimi. Il gruppo dei risultati attuali viene analizzato quando è selezionata l’opzione <span class="guilabel"><strong>Perfeziona la ricerca attiva</strong></span>. <strong class="application"><code>GnuCash</code></strong> rende disponibile questa opzione solamente dopo che è stata eseguita con successo la ricerca iniziale.</p><p>Se il venditore che si sta cercando non è stato trovato con il criterio di ricerca inserito, è possibile cambiare il criterio di ricerca e selezionando l’opzione <span class="guilabel"><strong>Nuova ricerca</strong></span> seguita dal pulsante <span class="guibutton">Trova</span>. Il passo più importante è la selezione dell’opzione <span class="guilabel"><strong>Nuova ricerca</strong></span>. Se il venditore non è tra i risultati della ricerca originale e si effettua una ricerca tra i risultati ottenuti, il venditore non verrà trovato anche se il criterio di ricerca è stato cambiato.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Per visualizzare un elenco dei venditori attivi, impostare il criterio di ricerca a <span class="guilabel"><strong>corrisponde all’espressione regolare</strong></span> e inserire un singolo punto <span class="quote">«<span class="quote">.</span>»</span> nel campo del testo da ricercare. Assicurarsi che non sia selezionata l’opzione <span class="guilabel"><strong>Cerca solo tra i dati selezionati</strong></span>, poi premere <span class="guibutton">Trova</span>. L’espressione regolare <span class="quote">«<span class="quote">.</span>»</span> significa <span class="quote">«<span class="quote">fai corrispondere a qualsiasi cosa</span>»</span>.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ap-components1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ap-bills1.html">Avanti &gt;&gt;&gt;</a></td></tr><tr><td width="40%" align="left">13.3. Componenti del sistema </td><td width="20%" align="center"><a accesskey="u" href="chapter_bus_ap.html">Risali</a></td><td width="40%" align="right"> 13.5. Ricevuta</td></tr></table></div></body></html>
