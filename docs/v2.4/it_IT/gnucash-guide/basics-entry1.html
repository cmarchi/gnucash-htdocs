<html><head><meta http-equiv="Content-Type" content="text/html; charset=UTF-8"><title>2.2. Concetti sull'immissione dei dati</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_basics.html" title="Capitolo 2. Le basi"><link rel="prev" href="basics-accounting1.html" title="2.1. Concetti di contabilità"><link rel="next" href="basics-interface1.html" title="2.3. L'interfaccia di GnuCash"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.2. Concetti sull'immissione dei dati</th></tr><tr><td width="20%" align="left"><a accesskey="p" href="basics-accounting1.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-interface1.html">Avanti &gt;&gt;&gt;</a></td></tr></table><hr></hr></div><div class="sect1" title="2.2. Concetti sull'immissione dei dati"><div class="titlepage"><div><div><h2 class="title" style="clear: both"><a name="basics-entry1"></a>2.2. Concetti sull'immissione dei dati</h2></div></div></div><p>Quando si inseriscono dei dati in GnuCash, occorre avere ben presente
    i 3 livelli in cui GnuCash li organizza: file, conti e transazioni.
    Questi livelli sono in ordine di complessità; un file contiene diversi conti
    e un conto contiene più transazioni. Questa suddivisione è di fondamentale
    importanza per capire come utilizzare GnuCash.</p><div class="sect2" title="2.2.1. File, conti e transazioni"><div class="titlepage"><div><div><h3 class="title"><a name="basics-accounts2"></a>2.2.1. File, conti e transazioni</h3></div></div></div><p>GnuCash utilizza i <span class="emphasis"><strong>file</strong></span> per immagazzinare le informazioni.
      GnuCash fornisce tre tipi di file: file dei dati, file di backup e file di log.
      Il file più utilizzato per salvare le informazioni è il file dei dati.
      Probabilmente si avrà un file che verrà utilizzato per i dati del o dei propri conti,
      GnuCash ne farà automaticamente una copia di sicurezza (file di backup) ogni
      volta che verrà salvato di nuovo. GnuCash crea inoltre dei file di log 
      che possono essere usati per recuperare i dati. I file di backup e di log 
      sono descritti più avanti in questo capitolo</p><p>Un <span class="emphasis"><strong>conto</strong></span> permette di raccogliere informazioni
      sui propri beni, sui propri debiti, su ciò che si spende o si guadagna.
      Anche se si avrà un unico file dei dati, questo potrà contenere diversi conti. 
      Probabilmente si ha già presente che il denaro che si riceve e quello che si usa per
      pagare i debiti sono su un conto. Per esempio, un giorno si sarà aperto un conto
      corrente in banca e questa invierà un resoconto per mostrare
      quanto denaro si ha a disposizione conto. La compagnia della carta di credito
      invia anch'essa un resoconto che riporta il debito verso di loro e 
      la banca presso cui si ha un mutuo invia periodicamente una lettera
      che riporta il debito rimanente da estinguere.</p><p>In GnuCash, i conti sono anche utilizzati per catalogare
      il denaro contante che si guadagna o spende, anche se non sono conti come quelli
      precedenti dotati di un resoconto. Come sarà descritto meglio nel
      <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a>, i conti per le entrate sono
      utilizzati per catalogare il denaro ricevuto (come, per esempio, lo stipendio od un assegno)
      mentre i conti per le uscite registrano il denaro speso (per la pizza, per pagare una fattura, ecc...).
      Questi conti funzionano come le categorie presenti in altri programmi finanziari
      con in più alcuni vantaggi descritti nel <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a>.</p><p>Una <span class="emphasis"><strong>transazione</strong></span> rappresenta il movimento
      di denaro che avviene da un conto verso un altro. Quando si spende o
      riceve denaro, o si trasferiscono fondi da un conto all'altro, si parla di transazione.
      In GnuCash, come verrà spiegato nella sezione successiva, le transazioni
      coinvolgono sempre almeno due conti: pagare una fattura, trasferire denaro dai
      propri risparmi con un assegno, comprare una pizza, fare un prelievo in banca
      e depositare il proprio stipendio. Il <a class="xref" href="chapter_txns.html" title="Capitolo 4. Transazioni">Capitolo 4, <i>Transazioni</i></a>
      approfondisce le modalità di inserimento delle transazioni in GnuCash.</p></div><div class="sect2" title="2.2.2. Partita doppia"><div class="titlepage"><div><div><h3 class="title"><a name="basics-dbentry2"></a>2.2.2. Partita doppia</h3></div></div></div><p>Il famoso detto <span class="quote">«<span class="quote">i soldi non crescono
      sugli alberi</span>»</span> vuole significare che il denaro deve
      provenire da qualche parte; purtroppo non <span class="quote">«<span class="quote">appare dal nulla</span>»</span>.
      La <span class="emphasis"><strong>contabilità a partita doppia</strong></span> è un metodo di registrazione
      che permette di tenere traccia sia della provenienza che della destinazione
      del denaro. Usare la partita doppia significa che il denaro non è mai
      guadagnato o perso - una uguale quantità è trasferita da un conto a un
      altro. Quando si fa un prelievo in banca, si sta trasferendo denaro dal conto bancario al
      proprio portafogli. Quando si emette un assegno, si sta trasferendo denaro dal proprio conto al
      beneficiario. Infine, quando si riceve lo stipendio, si sta trasferendo denaro dalla
      fonte di guadagno al propria conto in banca.</p><p>In GnuCash queste operazioni sono denominate transazioni, ed
      ogni transazioni richiede almeno due conti. Per immettere i dati di
      un prelievo, per esempio, si dovrà registrare un trasferimento dal proprio conto
      bancario al proprio portafogli. Si registrerà invece l'assegno emesso come
      un trasferimento dal conto corrente al conto del beneficiario. Infine, si potrà
      registrare lo stipendio come un trasferimento dal conto del proprio datore di lavoro
      al conto bancario.</p><p>A differenza di altri programmi, GnuCash rende molto semplice
      l'immissione delle transazioni a partita doppia. Il <a class="xref" href="chapter_txns.html" title="Capitolo 4. Transazioni">Capitolo 4, <i>Transazioni</i></a>
      fornisce ulteriori dettagli su come immettere le transazioni in GnuCash, ma 
      per ora si preferisce dare solo un'occhiata a come funzionano. Per una semplice transazione
      quale può essere l'emissione di un assegno, si devono prima creare due conti:
      un conto corrente e un conto spese. Per esempio, se si emette un assegno al fine di pagare
      un acquisto al negozio, allora si ha bisogno di un conto corrente e di un conto
      del negoziante (consultare il <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a> per maggiori dettagli
      su come creare dei conti). Per registrare l'assegno è sufficiente immettere una transazione
      dal conto corrente al conto del negoziante. La transazione in GnuCash descritta 
      in questo esempio è riportata nella figura seguente nella finestra di registro 
      del conto corrente:</p><div class="screenshot"><div class="mediaobject"><img src="figures/basics_DoubleEntryIntro_compact.png" alt="Una semplice transazione"><div class="caption"><p>L'immagine mostra l'immissione della data, della descrizione
            e dell'ammontare del trasferimento per un pagamento di <span class="guilabel"><strong>€50</strong></span>
            in favore del <span class="guilabel"><strong>Negozio</strong></span>.</p></div></div></div><p>In questa transazione, un assegno è registrato a favore
      del <span class="guilabel"><strong>negozio</strong></span> per un ammontare di <span class="guilabel"><strong>€50</strong></span>.
      Dato che questa è una operazione a partita doppia, almeno due conti sono
      coinvolti e devono far parte della transazione. GnuCash automaticamente
      seleziona il nome del conto (<span class="guilabel"><strong>Attività:Conto corrente</strong></span>)
      così si deve solamente immettere il nome dell'altro conto coinvolto
      (<span class="guilabel"><strong>Uscite:Negozio</strong></span>).</p><p>Per mostrare che GnuCash registra ogni transazione con il
      metodo della partita doppia, è possibile cambiare la vista in
      <span class="guilabel"><strong>giornale delle transazioni</strong></span> e vedere come si presenta.</p><div class="screenshot"><div class="mediaobject"><img src="figures/basics_DoubleEntryIntro_expanded.png" alt="Vista del giornale delle transazioni per una semplice operazione"><div class="caption"><p>Questa immagine mostra il <span class="guilabel"><strong>giornale delle
            transazioni</strong></span> per il <span class="guilabel"><strong>conto corrente</strong></span></p></div></div></div><p>Si osservi come è presente una voce per il deposito (debito)
      riguardante il conto <span class="guilabel"><strong>Uscite:Negozio</strong></span>
      e un'altra per il prelievo (credito) da <span class="guilabel"><strong>Attività:Conto corrente</strong></span>.</p><p>E' possibile controllare come si presenta la stessa transazione dal
      punto di vista del conto <span class="guilabel"><strong>Uscite:Negozio</strong></span></p><div class="screenshot"><div class="mediaobject"><img src="figures/basics_DoubleEntryIntro_groceries.png" alt="Immagine di una semplice transazione nel conto Uscite:Negozio"><div class="caption"><p>Questa immagine mostra il <span class="guilabel"><strong>giornale delle
            transazioni</strong></span> per il <span class="guilabel"><strong>conto negozio</strong></span></p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">In questo esempio è stato utilizzato un assegno per pagare il negozio.
        Il concetto rimane però invariato qualunque metodo sia usato per il pagamento.
        Se invece si fosse usata una carta di credito, la contabilità a partita doppia
        avrebbe dovuto coinvolgere il conto della propria carta di credito in luogo 
        di quello degli assegni.</p></td></tr></table></div><p>Cosa dire a proposito dello stipendio? il denaro
      viene addebitato in un conto bancario, ma da dove proviene?
      Nel metodo a partita doppia, il denaro deve provenire da qualche fonte.
      Tecnicamente, il denaro proviene dal datore di lavoro, ma non interessa
      tenere traccia del suo conto. Allora come è possibile registrare le proprie entrate?
      In GnuCash si può creare un conto speciale con questo compito
      (consultare il <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a> per maggiori
      dettagli su come creare un conto per le entrate).
      Per registrare lo stipendio è sufficiente creare una transazione dal conto
      delle entrate al proprio conto bancario.</p><p>Ecco come si presenta uno stipendio in GnuCash</p><div class="screenshot"><div class="mediaobject"><img src="figures/basics_DoubleEntryIntro_salary.png" alt="Una semplice transazione per lo stipendio"><div class="caption"><p>Questa immagine mostra l'immissione della data, della
            descrizione e del conto di trasferimento per uno <span class="guilabel"><strong>stipendio di
            €600</strong></span> pagato da <span class="guilabel"><strong>Employers R Us</strong></span>.</p></div></div></div><p>In questo esempio, <span class="guilabel"><strong>600€</strong></span> sono trasferiti dal 
      conto delle entrate <span class="guilabel"><strong>stipendio</strong></span> al <span class="guilabel"><strong>conto
      corrente</strong></span>. A causa della speciale natura dei conti per le entrate
      discussa nel <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a>, questa transazione
      incrementa entrambi i saldi del conto corrente e del conto entrate
      dell'importo trasferito.</p><p>Com'è però possibile registrare lo stipendio lordo e tutte le
      deduzioni che vengono effettuate? si può utilizzare una transazione 
      con <span class="emphasis"><strong>suddivisioni multiple</strong></span>, che verrà analizzata
      nella <a class="xref" href="txns-registers1.html#txns-registers-multiaccount2" title="4.2.2. Transazione suddivisa">Sezione 4.2.2, «Transazione suddivisa»</a>.
      In questo tipo di transazioni, una somma di denaro viene trasferita
      da un conto verso più conti. Per ogni transazione a partita doppia,
      l'importo <span class="emphasis"><strong>totale</strong></span> di denaro trasferito <span class="emphasis"><strong>da</strong></span>
      dei conti deve eguagliare l'importo <span class="emphasis"><strong>totale</strong></span>
      trasferito <span class="emphasis"><strong>agli</strong></span> altri conti.</p><p>Per esempio, lo stipendio lordo sia di €1.000, ma solo €655 di questi
      siano depositati sul conto corrente. I rimanenti €345 siano suddivisi tra
      deduzioni, tasse statali, previdenza sociale ecc...
      Come è possibile tenere conto di questo in GnuCash?
      Prima di tutto occorre aver impostato dei conti per lo stipendio lordo,
      il conto corrente e per ognuna delle deduzioni (consultare il <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a>).
      In seguito è necessario inserire una transazione che trasferisce
      €1.000 dal conto <span class="guilabel"><strong>Stipendio</strong></span> agli altri conti:
      <span class="guilabel"><strong>Conto corrente</strong></span>,
      <span class="guilabel"><strong>Imposte:Statali</strong></span>, <span class="guilabel"><strong>Assistenza sanitaria</strong></span>,
      <span class="guilabel"><strong>Previdenza sociale</strong></span> e
      <span class="guilabel"><strong>Imposte:Regionali/provinciali</strong></span>. Poiché questa è una transazione a partita doppia,
      l'importo totale trasferito a questi cinque conti deve eguagliare gli originari
      €1.000 provenienti dal conto delle entrate. Questo tipo di transazione è descritta
      in dettaglio nel <a class="xref" href="chapter_txns.html" title="Capitolo 4. Transazioni">Capitolo 4, <i>Transazioni</i></a>, ma per ora si può vedere una
      anteprima di come si presenta:</p><div class="screenshot"><div class="mediaobject"><img src="figures/basics_DoubleEntryIntro_SalarySplit.png" alt="Una suddivisione di transazione per lo stipendio"><div class="caption"><p>Questa immagine mostra l'immissione della data, della descrizione e del
            conto di trasferimento per il pagamento di uno <span class="guilabel"><strong>Stipendio</strong></span> 
            di <span class="guilabel"><strong>€1000</strong></span>. La transazione è poi suddivisa a favore del
            <span class="guilabel"><strong>Conto corrente</strong></span>, delle <span class="guilabel"><strong>Tasse statali
            </strong></span>, dell'<span class="guilabel"><strong>Assistenza sanitaria</strong></span>, della<span class="guilabel"><strong>Previdenza
            sociale</strong></span> e delle tasse di carattere
            <span class="guilabel"><strong>Regionali/provinciali</strong></span>.</p></div></div></div><p>Il principio più importante da ricordare è che ogni transazione
      coinvolge almeno due parti e che l'importo totale, trasferito da un gruppo
      di conti, deve essere uguale all'importo totale trasferito a un altro 
      gruppo di conti. Quando una transazione trasferisce una somma uguale
      da dei conti verso altri conti, viene denominata <span class="emphasis"><strong>in
      bilancio</strong></span>. In GnuCash, come nella contabilità in partita doppia,
      tutte le transazioni devono essere in bilancio.</p><p>Perché questo è così importante? Se tutte le transazioni sono
      in bilancio, allora tutto il denaro è contabilizzato. GnuCash registra
      sempre la provenienza e la destinazione del denaro. Salvando i nomi
      di tutti i conti coinvolti in una transazione, vengono forniti i dati
      necessari per poter, in un secondo momento, essere visualizzati e ordinati
      in resoconti. Questi permettono di conoscere, per esempio, quanto denaro
      è stato guadagnato durante l'anno e dove è stato speso, qual'è il 
      valore netto e come potrebbero essere le tasse per l'anno corrente. Più informazioni
      vengono fornite al momento dell'inserimento delle transazioni, più
      dettagliati saranno i resoconti forniti.
      </p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Terminologia contabile</th></tr><tr><td colspan="2" align="left" valign="top"><p xmlns="">I contabili utilizzano i termini <span class="emphasis"><strong>dare</strong></span> (addebito)
        e <span class="emphasis"><strong>avere</strong></span> (accredito) per indicare se il denaro è trasferito
        <span class="emphasis"><strong>a</strong></span> o <span class="emphasis"><strong>da</strong></span> un conto. Il denaro
        è registrato nella colonna del dare, che è sempre quella di sinistra,
        quando sta per essere trasferito <span class="emphasis"><strong>a</strong></span> un conto.
        Il denaro è invece registrato nella colonna dell'avere, che è sempre
        la colonna di destra, quando sta per essere trasferito <span class="emphasis"><strong>da</strong></span>
        un conto. Il denaro fluisce sempre dalla colonna di destra di un conto
        alla colonna di sinistra di un altro conto.</p><p xmlns="">La regola principale della contabilità è la seguente: <span class="emphasis"><strong>per ogni
        transazione, il debito totale deve eguagliare il credito totale.</strong></span>
        Si tratta in effetti di un altro modo per descrivere il metodo della partita
        doppia secondo il quale, per ogni transazione, l'importo di denaro
        trasferito <span class="emphasis"><strong>da</strong></span> un conto deve essere uguale all'importo
        trasferito <span class="emphasis"><strong>a</strong></span> un altro conto.</p><p xmlns="">Non è comunque necessario impiegare i termini debito e credito
        per usare GnuCash. Le impostazioni predefinite dei registri di GnuCash utilizzano 
        intestazioni dalle diciture più familiari quali deposito e prelievo;
        se si è a proprio agio con questi termini, conviene utilizzarli.
        Se lo si preferisce, è comunque possibile cambiare le intestazioni
        in credito e debito dalla voce di menu <span class="guimenu"><strong>Modifica</strong></span> -&gt;
        <span class="guimenuitem"><strong>Preferenze</strong></span> <span class="guibutton">Generali</span>
        (consultare il<a class="xref" href="basics-prefs1.html" title="2.4. Impostare le preferenze">Sezione 2.4, «Impostare le preferenze»</a> per maggiori dettagli 
        sull'impostazione delle preferenze).</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="basics-accounting1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-interface1.html">Avanti &gt;&gt;&gt;</a></td></tr><tr><td width="40%" align="left">2.1. Concetti di contabilità </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.3. L'interfaccia di GnuCash</td></tr></table></div></body></html>
