<html><head><meta http-equiv="Content-Type" content="text/html; charset=UTF-8"><title>3.1. Concetti basilari di contabilità</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_accts.html" title="Capitolo 3. Conti"><link rel="prev" href="chapter_accts.html" title="Capitolo 3. Conti"><link rel="next" href="accts-types1.html" title="3.2. Conti in GnuCash"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">3.1. Concetti basilari di contabilità</th></tr><tr><td width="20%" align="left"><a accesskey="p" href="chapter_accts.html">&lt;&lt;&lt; Indietro</a> </td><th width="60%" align="center">Capitolo 3. Conti</th><td width="20%" align="right"> <a accesskey="n" href="accts-types1.html">Avanti &gt;&gt;&gt;</a></td></tr></table><hr></hr></div><div class="sect1" title="3.1. Concetti basilari di contabilità"><div class="titlepage"><div><div><h2 class="title" style="clear: both"><a name="accts-concepts1"></a>3.1. Concetti basilari di contabilità</h2></div></div></div><p>Come è già stato descritto nel precedente capitolo, la contabilità si basa su 5
    tipologie fondamentali di conti: <span class="guilabel"><strong>attività</strong></span>,
    <span class="guilabel"><strong>passività</strong></span>, <span class="guilabel"><strong>capitale netto</strong></span>,
    <span class="guilabel"><strong>entrate</strong></span> e <span class="guilabel"><strong>uscite</strong></span>. 
    Verranno ora studiati in dettaglio tutti questi tipi di conti, e si mostrerà
    come essi vengono rappresentati in GnuCash. Ma prima verranno divisi in due gruppi,
    i conti di bilancio e i conti delle entrate e uscite.</p><p>prima di procedere con l'approfondimento, si ricorda l'equazione della 
    contabilità introdotta al capitolo precedente (<span class="emphasis"><strong>attività
    - passività = capitale + (entrate - uscite)</strong></span>):</p><div class="screenshot"><div class="mediaobject"><img src="figures/basics_AccountRelationships.png" alt="La relazione fondamentale della contabilità"><div class="caption"><p>Visualizzazione grafica della relazione che intercorre
            tra i 5 tipi fondamentali di conti. Il capitale netto
            si accresce grazie alle entrate e diminuisce a causa delle uscite;
            le frecce rappresentano la direzione del valore.</p></div></div></div><div class="sect2" title="3.1.1. Conti di bilancio"><div class="titlepage"><div><div><h3 class="title"><a name="accts-bsa2"></a>3.1.1. Conti di bilancio</h3></div></div></div><p>I tre conti denominati <span class="emphasis"><strong>conti di bilancio</strong></span>
      sono <span class="guilabel"><strong>attività</strong></span>, <span class="guilabel"><strong>passività</strong></span> e 
      <span class="guilabel"><strong>capitale netto</strong></span>. Questi conti sono utilizzati
      per registrare le variazioni di valore di ciò che si possiede (attività) o di ciò
      che si deve (passività).</p><p><span class="guilabel"><strong>Attività</strong></span> è l'insieme dei beni che si posseggono.
      Le attività possono includere l'auto, i contanti, la casa,
      le azioni o qualsiasi altro bene che ha un valore commerciale.</p><p><span class="guilabel"><strong>Passività</strong></span> è l'insieme dei debiti.
      Questo conto può comprendere le rate dell'auto o della scuola,
      un mutuo, il margine di investimento e comunque qualsiasi altro bene o servizio
      che prima o poi si deve ripagare.</p><p><span class="guilabel"><strong>Capitale</strong></span> ha lo stesso significato del valore netto.
      Rappresenta ciò che rimane sottraendo al valore delle attività
      l'ammontare delle passività. Si può anche pensare come la porzione
      del patrimonio sul quale non grava alcun debito e che quindi realmente
      si possiede.</p></div><div class="sect2" title="3.1.2. Conti per entrate e uscite"><div class="titlepage"><div><div><h3 class="title"><a name="accts-ie2"></a>3.1.2. Conti per entrate e uscite</h3></div></div></div><p>I conti <span class="guilabel"><strong>entrate e uscite</strong></span> 
		vengono utilizzati per aumentare o diminuire il valore
		del capitale. Mentre i conti di bilancio rappresentano
		semplicemente il valore di ciò che si possiede e dei propri debiti,
		entrate e uscite permettono di <span class="emphasis"><strong>variare</strong></span>
		il valore di quei conti.</p><p><span class="guilabel"><strong>Entrate</strong></span> rappresentano il compenso che si riceve per il proprio
      tempo, per i servizi che si forniscono, o per l'utilizzo del proprio denaro.
      Quando si riceve lo stipendio, per esempio, viene pagato il lavoro fornito al proprio
      datore di lavoro. Altri esempi di entrate possono essere le mance, i dividendi
      provenienti da azioni e gli interessi sul denaro depositato in banca.
      Le entrate contribuiscono sempre ad aumentare il valore delle attività
      e di conseguenza quello del capitale.</p><p><span class="guilabel"><strong>Uscite</strong></span> si riferiscono al denaro che viene speso per
      acquistare beni o servizi offerti da terzi. Esempi di uscite sono la cena
      al ristorante, l'affitto, gli acquisti nei negozi, la benzina per l'auto
		e i biglietti per assistere a uno spettacolo. Le spese contribuiscono
		sempre a diminuire il capitale. Se si paga immediatamente un'uscita, 
		diminuiscono le proprie attività, mentre, se si chiede credito, aumenta la passività.
      </p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_accts.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="accts-types1.html">Avanti &gt;&gt;&gt;</a></td></tr><tr><td width="40%" align="left">Capitolo 3. Conti </td><td width="20%" align="center"><a accesskey="u" href="chapter_accts.html">Risali</a></td><td width="40%" align="right"> 3.2. Conti in GnuCash</td></tr></table></div></body></html>
