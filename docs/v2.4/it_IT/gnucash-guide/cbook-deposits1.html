<html><head><meta http-equiv="Content-Type" content="text/html; charset=UTF-8"><title>5.2. Immettere i depositi</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_cbook.html" title="Capitolo 5. Libretto degli assegni"><link rel="prev" href="cbook-accounts1.html" title="5.1. Configurare i conti"><link rel="next" href="cbook-withdrawals1.html" title="5.3. Immettere i prelievi"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">5.2. Immettere i depositi</th></tr><tr><td width="20%" align="left"><a accesskey="p" href="cbook-accounts1.html">&lt;&lt;&lt; Indietro</a> </td><th width="60%" align="center">Capitolo 5. Libretto degli assegni</th><td width="20%" align="right"> <a accesskey="n" href="cbook-withdrawals1.html">Avanti &gt;&gt;&gt;</a></td></tr></table><hr></hr></div><div class="sect1" title="5.2. Immettere i depositi"><div class="titlepage"><div><div><h2 class="title" style="clear: both"><a name="cbook-deposits1"></a>5.2. Immettere i depositi</h2></div></div></div><p>La maggiorana delle transazioni di deposito avvengono sotto forma
    di trasferimento da un conto delle entrate a un conto bancario.
    Le entrate possono derivare da varie fonti ed è buona norma impostare
    un tipo conto per ogni diversa fonte. Per esempio, le entrate possono
    provenire per la maggior parte dalla busta paga, ma possono anche essere
    dovute alla maturazione di interessi sui propri risparmi. In questo caso,
    si dovrebbero creare due conti per le entrate: uno per lo stipendio ed
    un uno per gli interessi maturati.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">E' importante assicurarsi di aver selezionato l'opzione "relativo 
      alle tasse" nella finestra delle informazioni sul conto, quando vengono impostati
      dei conti tassabili. Alcuni tipi di entrate, come per esempio i regali, possono
      non essere considerati tassabili ed è quindi necessario controllare
      le regole sulla tassabilità per determinare cosa è tassabile. Per la descrizione
      delle modalità di tracciamento delle entrate dovute ai guadagni di capitale,
      fare riferimento al <a class="xref" href="chapter_capgain.html" title="Capitolo 9. Guadagni in conto capitale">Capitolo 9, <i>Guadagni in conto capitale</i></a>.</p></td></tr></table></div><p>Prima di iniziare a inserire i depositi dello stipendio, è bene decidere
    con quale livello di dettaglio si preferisca registrarli. Il livello base 
    consiste nell'inserire lo stipendio netto proprio come si farebbe su un registro 
    cartaceo. Questo è il metodo più semplice, ma si possono ottenere maggiori dettagli
    se si inserisce in GnuCash lo stipendio lordo e le sue detrazioni. Questo metodo
    richiede più impegno ma inserendo tutte le informazioni sulle trattenute durante tutto
    l'arco dell'anno, consente di ottenere degli utili resoconti sulle tasse in GnuCash
    in qualsiasi momento. Questi resoconti possono aiutare a determinare se si stanno
    trattenendo tasse a sufficienza e permettono di stimare le tasse da pagare in futuro.
    Se non si è sicuri sul livello di dettaglio, conviene iniziare inserendo semplicemente 
    lo stipendio netto. Sarà sempre possibile tornare indietro e modificare le transazioni
    in un secondo momento se si decidesse di optare per un dettaglio maggiore.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="cbook-accounts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="cbook-withdrawals1.html">Avanti &gt;&gt;&gt;</a></td></tr><tr><td width="40%" align="left">5.1. Configurare i conti </td><td width="20%" align="center"><a accesskey="u" href="chapter_cbook.html">Risali</a></td><td width="40%" align="right"> 5.3. Immettere i prelievi</td></tr></table></div></body></html>
