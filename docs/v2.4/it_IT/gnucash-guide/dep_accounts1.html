<html><head><meta http-equiv="Content-Type" content="text/html; charset=UTF-8"><title>11.3. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_dep.html" title="Capitolo 11. Deprezzamento"><link rel="prev" href="dep_value1.html" title="11.2. Stimare il valore"><link rel="next" href="dep_example1.html" title="11.4. Esempio"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">11.3. Impostare i conti</th></tr><tr><td width="20%" align="left"><a accesskey="p" href="dep_value1.html">&lt;&lt;&lt; Indietro</a> </td><th width="60%" align="center">Capitolo 11. Deprezzamento</th><td width="20%" align="right"> <a accesskey="n" href="dep_example1.html">Avanti &gt;&gt;&gt;</a></td></tr></table><hr></hr></div><div class="sect1" title="11.3. Impostare i conti"><div class="titlepage"><div><div><h2 class="title" style="clear: both"><a name="dep_accounts1"></a>11.3. Impostare i conti</h2></div></div></div><p>Come nella maggior parte della pratica contabile, esistono diversi modi per impostare i conti per il deprezzamento. Nel seguito verrà illustrato un metodo generale che dovrebbe essere sufficientemente flessibile per essere utilizzato nella maggior parte delle situazioni. Il primo conto di cui si avrà bisogno sarà un conto relativo al <span class="emphasis"><strong>Costo del bene</strong></span> (tipo di conto di <strong class="application"><code>GnuCash</code></strong>: <span class="guilabel"><strong>attività</strong></span>), nel quale verrà semplicemente registrato l’acquisto del bene. Normalmente questo acquisto avviene con una transazione dal proprio conto bancario.</p><p>Allo scopo di tenere traccia del deprezzamento del bene, saranno necessari due conti di svalutazione. Il primo è il conto per il <span class="emphasis"><strong>Deprezzamento accumulato</strong></span> nel quale verranno registrate le somme di tutti gli importi di svalutazione e conterrà dei valori negativi; in <strong class="application"><code>GnuCash</code></strong>, questo conto appartiene alla famiglia delle <span class="emphasis"><strong>attività</strong></span>. Il conto del deprezzamento accumulato è bilanciato da un conto <span class="emphasis"><strong>Uscite:Deprezzamento</strong></span>, nel quale vengono registrate tutte le uscite periodiche; in <strong class="application"><code>GnuCash</code></strong>, questo conto è del tipo <span class="emphasis"><strong>Uscite</strong></span>.</p><p>Più sotto è riportata una generica struttura dei conti per il tracciamento della svalutazione di due beni: <span class="emphasis"><strong>BENE1</strong></span> e <span class="emphasis"><strong>BENE2</strong></span>. I conti del <span class="emphasis"><strong>Costo del bene</strong></span> sono bilanciati dal <span class="emphasis"><strong>Conto Bancario</strong></span>, il conto del <span class="emphasis"><strong>Deprezzamento accumulato</strong></span> è bilanciato dal conto delle <span class="emphasis"><strong>Uscite del deprezzamento</strong></span>.</p><div class="literallayout"><p><br>
-Attività<br>
   -Beni immobili<br>
      -BENE1 <br>
         -Costo                (Conto del costo delle attività)<br>
         -Deprezzamento     (Conto del deprezzamento accumulato)<br>
      -BENE2<br>
         -Costo                (Conto del costo delle attività)<br>
         -Deprezzamento     (Conto del deprezzamento accumulato)<br>
   -Attività correnti<br>
      -Banca<br>
-Uscite<br>
   -Deprezzamento        (Conto delle uscite del deprezzamento)<br>
  </p></div><p>Uno dei vantaggi della struttura dei conti presentata, è che fornisce immediatamente alcuni valori riassuntivi riguardanti il bene che si sta deprezzando. Il totale del conto <span class="emphasis"><strong>Attività:Beni immobili:BENE1</strong></span> mostra il valore attualmente stimato per il BENE1, il conto <span class="emphasis"><strong>Attività:Beni immobili:BENE1:Costo</strong></span> visualizza quanto è stato pagato originariamente il BENE1, <span class="emphasis"><strong>Attività:Beni immobili:BENE1:Deprezzamento</strong></span> riporta il deprezzamento accumulato relativo al BENE1 e, infine, il conto <span class="emphasis"><strong>Uscite:Deprezzamento</strong></span> visualizza il deprezzamento totale cumulato di tutti i beni.</p><p>È sicuramente possibile utilizzare altre strutture dei conti. Una configurazione diffusa prevede di combinare i conti delle attività <span class="emphasis"><strong>Costo del bene</strong></span> e <span class="emphasis"><strong>Deprezzamento accumulato</strong></span>. In questo modo si ha il vantaggio di avere meno conti che popolano la propria struttura, ma, di contro, per determinare alcune delle grandezze principali descritte nel paragrafo precedente, è necessario aprire la finestra del registro del conto. Come nella maggior parte delle cose, esistono diversi metodi per compiere la stessa azione: l’importante è utilizzare quella che risulta più comoda per le proprie necessità o capacità.</p><p>L’inserimento degli importi relativi al deprezzamento, deve essere effettuato in modo manuale per ogni periodo contabile. Non c’è, attualmente, modo in <strong class="application"><code>GnuCash</code></strong> di eseguire automaticamente i calcoli relativi allo schema di svalutazione o di inserire automaticamente i valori nel conto corretto. Comunque, essendo il periodo contabile generalmente pari a 1 anno, non si tratta di un lavoro molto impegnativo eseguendolo manualmente.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="dep_value1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="dep_example1.html">Avanti &gt;&gt;&gt;</a></td></tr><tr><td width="40%" align="left">11.2. Stimare il valore </td><td width="20%" align="center"><a accesskey="u" href="chapter_dep.html">Risali</a></td><td width="40%" align="right"> 11.4. Esempio</td></tr></table></div></body></html>
