<html><head><meta http-equiv="Content-Type" content="text/html; charset=UTF-8"><title>D.1. File di formato per gli assegni (Check Format File *.chk)</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="appendixd.html" title="Appendice D. Formati di file ausiliari"><link rel="prev" href="appendixd.html" title="Appendice D. Formati di file ausiliari"><link rel="next" href="fdl.html" title="Appendice E. documentazione sulla licenza libera GNU (in inglese)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">D.1. File di formato per gli assegni (Check Format File *.chk)</th></tr><tr><td width="20%" align="left"><a accesskey="p" href="appendixd.html">&lt;&lt;&lt; Indietro</a> </td><th width="60%" align="center">Appendice D. Formati di file ausiliari</th><td width="20%" align="right"> <a accesskey="n" href="fdl.html">Avanti &gt;&gt;&gt;</a></td></tr></table><hr></hr></div><div class="sect1" title="D.1. File di formato per gli assegni (Check Format File *.chk)"><div class="titlepage"><div><div><h2 class="title" style="clear: both"><a name="check_format_info"></a>D.1. File di formato per gli assegni (Check Format File *.chk)</h2></div></div></div><div class="sect2" title="D.1.1. Introduzione"><div class="titlepage"><div><div><h3 class="title"><a name="check_format_overview"></a>D.1.1. Introduzione</h3></div></div></div><p>Il file di formato per gli assegni è utilizzato per indicare a GnuCash come stampare uno o più assegni in un foglio di carta. Questo file
	 descrive dapprima la disposizione generale della pagina (numero di assegni, orientazione, ecc...) e poi descrive l'impaginazione delle singole voci
	 per ogni assegno. Il file è organizzato nel tipico formato a chiave e valore utilizzato dalla maggior parte delle applicazioni Linux. Le coppie
	 di chiavi e valori sono raggruppate in sezioni che iniziano con il nome del gruppo racchiuso tra parentesi quadre.</p><p>GnuCash cerca i file di formato per gli assegni in due differenti posizioni nel momento in cui viene aperta la finestra di stampa degli assegni:
	 la prima posizione è generalmente /usr/share/GnuCash/checks, dove possono essere trovati i file di formato distribuiti con il programma; 
	 la seconda posizione è la directory personale ~/.GnuCash/checks. L'utente può aggiungere dei file di formato in ogni momento (anche mentre è in
	 esecuzione GnuCash) copiando semplicemente un nuovo file *.chk in questa directory. Aprendo nuovamente la finestra di stampa degli assegni,
	 il nuovo formato apparirà nella lista di quelli disponibili.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">La stampa funziona in modo differente in funzione della versione di GTK installata nel sistema. Quando GnuCash utilizza una versione
	  precedente alla 2.10, tutti gli spostamenti sono misurati a partire dall'angolo in basso a sinistra del foglio o dell'assegno singolo; quando invece
	  utilizzat la versione 2.10 o successive, tutti gli spostamenti sono relativi all'angolo in alto a sinistra del foglio o del singolo assegno.</p></td></tr></table></div></div><div class="sect2" title="D.1.2. Esempio di contenuto del file"><div class="titlepage"><div><div><h3 class="title"><a name="id2834485"></a>D.1.2. Esempio di contenuto del file</h3></div></div></div><p>Un tipico file di GnuCash per gli assegni, è mostrato di seguito. Il contenuto di questo file verrà descritto nella sezione successiva.</p><pre class="programlisting">
[Top]
Guid = 67b144d1-96a5-48d5-9337-0e1083bbf229
Title = Quicken/QuickBooks (tm) US-Letter
Rotation = 0.0
Translation = 0.0;4.0
Show_Grid = false
Show_Boxes = false

[Check Positions]
Height = 252.0
Names = Top;Middle;Bottom

[Check Items]
Type_1 = PAYEE
Coords_1 = 90.0;102.0;400.0;20.0

Type_2 = AMOUNT_WORDS
Coords_2 = 90.0;132.0

Type_3 = AMOUNT_NUMBER
Coords_3 = 500.0;102.0

Type_4 = DATE
Coords_4 = 500.0;67.0

Type_5 = NOTES
Coords_5 = 50.0;212.0
        </pre></div><div class="sect2" title="D.1.3. Descrizione dei campi"><div class="titlepage"><div><div><h3 class="title"><a name="id2834512"></a>D.1.3. Descrizione dei campi</h3></div></div></div><div class="sect3" title="D.1.3.1. Top Group"><div class="titlepage"><div><div><h4 class="title"><a name="id2834517"></a>D.1.3.1. Top Group</h4></div></div></div><p>Questa sezione del file degli assegni descrive la disposizione generale nella pagina degli assegni 
	  (o dell'assegno) che vengono immessi nella stampante.</p><div class="table"><a name="check_table_top"></a><p class="title"><b>Tabella D.1. Campo per la descrizione della disposizione generale</b></p><div class="table-contents"><table summary="Campo per la descrizione della disposizione generale" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Guid</td><td>stringa</td><td>obbligatorio</td><td>Il codice "guid" permette di identificare univocamente un formato di assegni utilizzato da GnuCash. 
		  Deve essere unico tra tutti quelli delle applicazioni fornite e quelli forniti dall'utente.
		  Se si copia un file di formato esistente da utilizzare come base per le proprie modifiche, questo
		  valore deve essere cambiato. Il programma <span class="emphasis"><strong>uuidgen</strong></span> può essere usato per generare questo
		  identificativo.</td></tr><tr><td>Title</td><td>stringa</td><td>obbligatorio</td><td>Il campo "title" permette di identificare univocamente il formato di assegni da parte dell'utente.
		  Questo valore è presentato tale e quale nella lista dei formati presente nella finestra di stampa degli assegni.
		  Se si copia un file di formato esistente da utilizzare come base per le proprie modifiche, questo
		  valore deve essere cambiato adottando una qualsiasi stringa in formato utf-8.</td></tr><tr><td>Font</td><td>stringa</td><td>opzionale</td><td>Se fornita, rappresenta il carattere predefinito utilizzato per stampare tutti campi di testo nell'assegno.
		  Questo campo può contenere qualsiasi stringa accettata dal GTK come carattere. Se questo campo è lasciato vuoto, 
		  verrà utilizzato il carattere predefinito indicato nelle preferenze di GnuCash. Un valore tipico può essere "sans 12".</td></tr><tr><td>Rotation</td><td>double</td><td>opzionale</td><td>Questo valore indica la rotazione di tutta la pagina (in gradi) rispetto al punto di origine. Per le versioni di GTK precedenti
		  alla 2.10, il punto di origine è situato nell'angolo in basso a sinistra della pagina e la rotazione è positiva in senso antiorario.
		  Per le versioni di GTK superiori o uguali alla 2.10, il punto di origine è nell'angolo in alto a sinistra della pagina e la rotazione è 
		  positiva in senso orario. La rotazione della pagina è applicata prima della traslazione.</td></tr><tr><td>Translation</td><td>list of 2 doubles</td><td>opzionale</td><td>Questi valori specificano la rotazione lungo x e lungo y dell'intera pagina (in punti) relativamente al punto di origine.
		  Per le versioni di GTK precedenti alla 2.10, il punto di origine è situato nell'angolo in basso a sinistra della pagina e la traslazione è positiva 
		  verso l'alto e verso destra. Per le versioni di GTK superiori o uguali alla 2.10, il punto di origine è nell'angolo in alto a sinistra della pagina 
		  e la traslazione è positiva verso destra e verso il basso. La rotazione alla pagina è applicata prima della traslazione.</td></tr><tr><td>Show_Grid</td><td>boolean</td><td>opzionale</td><td>Se questo valore è impostato a <span class="emphasis"><strong>true</strong></span> alora GnuCash disegnerà una griglia nella pagina, partendo dal 
		  punto di origine con delle linee intervallate di 50 punti. Questa opzione è utile quando si desidera creare un nuovo file di formato per la 
		  stampa degli assegni.</td></tr><tr><td>Show_Boxes</td><td>boolean</td><td>opzionale</td><td>Se questo valore è impostato a <span class="emphasis"><strong>true</strong></span> allora per ogni elemento di cui sono state specificate larghezza e 
		  altezza, GnuCash disegnerà un riquadro che mostra la posizione e l'ingombro massimo dell'elemento stesso. Questa opzione è utile 
		  quando si desidera creare un nuovo file di formato per la stampa degli assegni.</td></tr></tbody></table></div></div><br class="table-break"></div><div class="sect3" title="D.1.3.2. Gruppo di impostazione delle posizioni degli assegni"><div class="titlepage"><div><div><h4 class="title"><a name="id2834786"></a>D.1.3.2. Gruppo di impostazione delle posizioni degli assegni</h4></div></div></div><p>Questo gruppo di elementi specifica come sono distribuiti gli assegni nel foglio di carta e fornisce dei nomi a ogni posizione di un assegno in 
	  modo che l'utente possa indicare a GnuCash quale di queste posizioni debba essere stampata. Questo gruppo di valori e chiavi è opzionale e deve
	  essere tralasciato se si desidera che venga stampato un solo assegno per foglio.</p><div class="table"><a name="check_table_positions"></a><p class="title"><b>Tabella D.2. Campi per la stampa di più assegni per foglio</b></p><div class="table-contents"><table summary="Campi per la stampa di più assegni per foglio" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Altezza</td><td>double</td><td>obbligatorio</td><td>Questo campo specifica l'altezza del singolo assegno nella pagina. Se si desidera stampare più di un assegno per pagina, allora questo 
		  campo è obbligatorio. Se si desidera invece stampare un solo assegno per foglio, tutta la sezione dovrebbe essere tralasciata.</td></tr><tr><td>Names</td><td>list of strings</td><td>obbligatorio</td><td>Questo campo specifica i nomi delle posizioni degli assegni che possono essere stampati per ogni pagina. Questi nomi rappresentano le 
		  posizioni dell'assegno partendo dall'alto della pagina e spostandosi verso il basso. I nomi vengono indicati in modo identico nella lista delle
		  posizioni presente nella finestra di stampa degli assegni. Un valore tipico per questo campo può essere "Top;Middle;Bottom", ma potrebbe anche
		  essere "First;Second;Third" o qualsiasi altro insieme di stringhe che identifica chiaramente la posizione dell'assegno. Se si desidera stampare più 
		  di un assegno per pagina, allora questo campo è obbligatorio. Se si desidera invece stampare un solo assegno per foglio, tutta la sezione dovrebbe 
		  essere tralasciata..</td></tr></tbody></table></div></div><br class="table-break"></div><div class="sect3" title="D.1.3.3. Gruppo di voci dell'assegno"><div class="titlepage"><div><div><h4 class="title"><a name="id2834916"></a>D.1.3.3. Gruppo di voci dell'assegno</h4></div></div></div><p>Questa sezione indica le singole voci da stampare sull'assegno. Non c'è limite al numero di voci che è possibile inserire e la stessa tipologia può
	 essere ripetuta più volte; questo permette la stampa di assegni che hanno una matrice laterale, o degli assegni  per le imprese che sono uno per pagina 
         e che hanno sia l'assegno e le matrici multiple nella stessa pagina. per esempio, per stampare il nome del beneficiario in un assegno per imprese e in entrambe
	 le matrici, basta specificare tre diverse voci del tipo "Payee" con differenti coordinate per la stampa.</p><p>Ogni nome di chiave contenuta in questa sezione include esplicitamente il numero dell'elemento a cui viene applicata:  es. la chiave denominata 
	  <span class="guilabel"><strong>Type_1</strong></span> si applica al primo elemento stampato e la chiave <span class="guilabel"><strong>Coords_3</strong></span> viene applicata al terzo elemento 
	  che deve essere stampato. I numeri delle voci cominciano da uno e crescono in modo sequenziale. Ogni salto nella numerazione viene interpretato 
	  da GnuCash come la fine della lista della voce. Gli elementi sono stampati secondo l'ordine numerico, non nell'ordine con cui appaiono nel file.</p><p>Ogni elemento specificato deve includere un tipo di dichiarazione. I restanti parametri per l'elemento dipendo dal suo particolare tipo. 
	  Consultare la <a class="xref" href="check_format_info.html#check_table_types" title="Tabella D.4. Tipi di voci per un singolo assegno">Tabella D.4, «Tipi di voci per un singolo assegno»</a> per recuperare una lista di tipi di elementi validi e i rispettivi parametri richiesti.</p><div class="table"><a name="check_table_items"></a><p class="title"><b>Tabella D.3. Campi degli elementi per un unico assegno</b></p><div class="table-contents"><table summary="Campi degli elementi per un unico assegno" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Type_<span class="emphasis"><strong>n</strong></span></td><td>stringa</td><td>obbligatorio</td><td>Questo campo specifica il tipo di elemento da stampare sull'assegno. Consultare la <a class="xref" href="check_format_info.html#check_table_types" title="Tabella D.4. Tipi di voci per un singolo assegno">Tabella D.4, «Tipi di voci per un singolo assegno»</a>
		  per una lista di voci valide.</td></tr><tr><td>Coords_<span class="emphasis"><strong>n</strong></span></td><td>list of 2 or 4 doubles</td><td>obbligatorio</td><td>Questo campo specifica le coordinate in cui la voce verrà inserita nell'assegno
		  e, opzionalmente, ne specifica anche l'altezza e la larghezza. I valori rappresentano
		  rispettivamente gli spostamenti lungo agli assi X e Y rispetto all'angolo in basso a sinistra 
		  dell'elemento e opzionalmente la sua larghezza e altezza. Se viene fornito un valore per
		  l'altezza, allora deve essere inserita anche la larghezza e quindi questo campo deve 
		  contenere 2 o 4 valori. Per le versioni GTK precedenti alla 2.10, il punto di origine
		  è nell'angolo in bsso a sinistra della pagina e le traslazioni sono positive verso l'alto e verso destra. 
		  Per le versioni GTK 2.10 e superiori, il punto di origine è situato in alto a sinistra e le traslazioni sono 
		  positive verso il basso e verso destra.
	                  <div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Indipendentemente dalla posizione del punto di origine (in alto o in basso), le coordinate
			 specificano sempre il punto in basso a sinistra dell'elemento.</p></td></tr></table></div>
                  </td></tr><tr><td>Font_<span class="emphasis"><strong>n</strong></span></td><td>stringa</td><td>opzionale</td><td>Se fornita, rappresenta il carattere utilizzato per stampare la specifica voce di testo. 
		  Questo campo può contenere una stringa qualsiasi purché sia accettata da GTK. Se questo campo è lasciato
		  vuoto, verrà utilizzato il carattere predefinito specificato nella sezione <span class="emphasis"><strong>Iniziale</strong></span> del file di 
		  descrizione degli assegni o, se anche questo è stato tralasciato, il carattere specificato nelle preferenze di GnuCash.
		  Questo campo viene riconosciuto solamente se si utilizzano le GTK 2.10 o successive.</td></tr><tr><td>Align_<span class="emphasis"><strong>n</strong></span></td><td>stringa</td><td>opzionale</td><td>Se fornita, rappresenta l'allineamento utilizzato per stampare la specifica voce di testo. Questo campo deve
		  contenere una delle seguenti stringhe "left", "center" o "right". Se questo campo è lasciato vuoto, il testo verrà allineato
		  a sinistra. Questo campo viene riconosciuto solamente se si utilizzano le GTK 2.10 o successive.</td></tr><tr><td>Text_<span class="emphasis"><strong>n</strong></span></td><td>stringa</td><td>opzionale</td><td>Questo campo è utilizzato solamente quando il tipo di voce è impostato a <span class="emphasis"><strong>TEXT</strong></span>. 
		  Specifica il testo, in formato utf-8, da stampare sull'assegno.</td></tr><tr><td>Filename_<span class="emphasis"><strong>n</strong></span></td><td>stringa</td><td>opzionale</td><td>Questo campo è utilizzato solamente quando il tipo di voce è impostato a <span class="emphasis"><strong>PICTURE</strong></span>. 
		  Specifica il nome del file dell'immagine da stampare sull'assegno. La stringa può specificare un percorso assoluto o relativo. 
		  In quest'ultimo caso, GnuCash controlla prima nella cartella dei formati di assegno forniti dal programma (generalmente 
		  /usr/share/GnuCash/checks) e, se non lo dovesse trovare, cercherà nella cartella personale ~/.GnuCash/checks.  
		  Questo campo viene riconosciuto solamente se si utilizzano le GTK 2.10 o successive.</td></tr></tbody></table></div></div><br class="table-break"><p>Queste sono le voci che possono essere stampate individualmente su un assegno;  necessitano tutte delle coordinate 
	  rispetto alla pagina dove devono essere stampate. La maggioranza di queste voci producono la stampa di un testo sul foglio ed
	  è possibile, per ognuna di esse, specificare un carattere e un allineamento. Per esempio, l'importo in cifre di un assegno può essere stampato
	  con la giustificazione a destra mentre, tutto il resto, giustificato a sinistra. Gli altri tipi devono avere dei parametri unici.</p><div class="table"><a name="check_table_types"></a><p class="title"><b>Tabella D.4. Tipi di voci per un singolo assegno</b></p><div class="table-contents"><table summary="Tipi di voci per un singolo assegno" border="1"><colgroup><col><col><col><col></colgroup><thead><tr><th>Nome</th><th>Valore obbligatorio</th><th>Valore opzionale</th><th>Descrizione</th></tr></thead><tbody><tr><td>PAYEE</td><td>Coords</td><td>Font, Align</td><td>Questo valore del tipo indica a GnuCash di stampare il nome del beneficiario sulle coordinate specificate.</td></tr><tr><td>DATE</td><td>Coords</td><td>Font, Align</td><td>Questo valore del tipo indica a GnuCash di stampare la data sulle coordinate specificate.</td></tr><tr><td>NOTES.</td><td>Coords</td><td>Font, Align</td><td>Questo valore del tipo indica a GnuCash di stampare il campo delle note della transazione sulle coordinate specificate.</td></tr><tr><td>CHECK_NUMBER</td><td>Coords</td><td>Font, Align</td><td>Questo valore del tipo indica a GnuCash di stampare il numero dell'assegno sulle coordinate specificate.</td></tr><tr><td>MEMO</td><td>Coords</td><td>Font, Align</td><td>Questo valore del tipo indica a GnuCash di stampare il il campo promemoria della suddivisione sulle coordinate specificate.</td></tr><tr><td>ACTION</td><td>Coords</td><td>Font, Align</td><td>Questo valore del tipo indica a GnuCash di stampare il campo dell'operazione di suddivisione sulle coordinate specificate.</td></tr><tr><td>AMOUNT_WORDS</td><td>Coords</td><td>Font, Align</td><td>Questo valore del tipo indica a GnuCash di stampare l'importo in lettere dell'assegno sulle coordinate specificate. 
		  L'importo apparirà nella forma "Un milione, due cento trenta quattro e 56/100".</td></tr><tr><td>AMOUNT_NUMBER</td><td>Coords</td><td>Font, Align</td><td>Questo valore del tipo indica a GnuCash di stampare l'importo in cifre dell'assegno sulle coordinate specificate.  
		  L'importo apparirà nella forma "€1.234,56".</td></tr><tr><td>TEXT</td><td>Coords, Text</td><td>Font, Align</td><td>Questo valore del tipo indica a GnuCash di stampare una stringa arbitraria sulle coordinate specificate. 
		  La stringa da stampare è specificata dalla chiave <span class="emphasis"><strong>Text_n</strong></span>.</td></tr><tr><td>PICTURE</td><td>Coords, Filename</td><td>(none)</td><td>Questo valore del tipo indica a GnuCash di stampare un'immagine sulle coordinate specificate. 
                  L'immagine da stampare è specificata attraverso la chiave <span class="emphasis"><strong>Filename_n</strong></span>.  
                  Questo tipo è riconosciuto solamente quando si utilizzano le GTK 2.10 o successive.</td></tr></tbody></table></div></div><br class="table-break"></div></div><div class="sect2" title="D.1.4. Creare dei file di formato per gli assegni"><div class="titlepage"><div><div><h3 class="title"><a name="check_format_notes"></a>D.1.4. Creare dei file di formato per gli assegni</h3></div></div></div><p>Creare un proprio file di formato per gli assegni è un'operazione piuttosto semplice. Il metodo più semplice consiste nel copiare un file di formato esistente
	dalla directory del programma (generalmente /usr/share/GnuCash/checks) alla directory ~/.GnuCash/checks. E' importante ricordarsi di cambiare il valore "guid"
	per fare in modo che il nuovo file venga accettato da GnuCash e di cambiare il titolo in qualcosa di descrittivo. A questo punto è possibile cambiare e aggiungere
	i campi come si desidera. E' possibile anche creare un nuovo file di formato premendo il pulsante <span class="guilabel"><strong>Salva formato</strong></span> nella pagina "Formato 
	personalizzato" della finestra di stampa degli assegni.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">I nomi delle chiavi sono sensibili alle lettere maiuscole o minuscole. Se si avessero dei problemi con un file di formato per gli assegni, ci si assicuri
	  che tutti i nomi delle chiavi inizino con la lettera maiuscola e che il resto sia minuscolo.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="appendixd.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="fdl.html">Avanti &gt;&gt;&gt;</a></td></tr><tr><td width="40%" align="left">Appendice D. Formati di file ausiliari </td><td width="20%" align="center"><a accesskey="u" href="appendixd.html">Risali</a></td><td width="40%" align="right"> Appendice E. documentazione sulla licenza libera GNU (in inglese)</td></tr></table></div></body></html>
