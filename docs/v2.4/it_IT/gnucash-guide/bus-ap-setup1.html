<html><head><meta http-equiv="Content-Type" content="text/html; charset=UTF-8"><title>13.2. Configurazione iniziale</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_bus_ap.html" title="Capitolo 13. Debiti correnti"><link rel="prev" href="bus-ap-concepts1.html" title="13.1. Concetti di base"><link rel="next" href="bus-ap-components1.html" title="13.3. Componenti del sistema"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">13.2. Configurazione iniziale</th></tr><tr><td width="20%" align="left"><a accesskey="p" href="bus-ap-concepts1.html">&lt;&lt;&lt; Indietro</a> </td><th width="60%" align="center">Capitolo 13. Debiti correnti</th><td width="20%" align="right"> <a accesskey="n" href="bus-ap-components1.html">Avanti &gt;&gt;&gt;</a></td></tr></table><hr></hr></div><div class="sect1" title="13.2. Configurazione iniziale"><div class="titlepage"><div><div><h2 class="title" style="clear: both"><a name="bus-ap-setup1"></a>13.2. Configurazione iniziale</h2></div></div></div><p>Per permettere a GnuCash di gestire i debiti correnti per una società, 
     è necessario eseguire prima due operazioni: la prima consiste nel realizzare
     un'appropriata struttura dei conti e la seconda prevede di registrare in
     GnuCash l'impresa (o società).</p><div class="sect2" title="13.2.1. Impostare i conti"><div class="titlepage"><div><div><h3 class="title"><a name="bus-ap-setupacct2"></a>13.2.1. Impostare i conti</h3></div></div></div><p>Esistono diversi modi per configurare una struttura dei conti per
      un'impresa; si può iniziare con quella fornita dal druido per le
      strutture dei conti oppure crearne manualmente una nuova. Per accedere
      alle strutture già pronte fornite con il programma, si avvii GnuCash e
      si selezioni <span class="guimenu"><strong>File</strong></span> -&gt; <span class="guimenu"><strong>Nuovo file</strong></span> e
      si proceda fino a quando viene visualizzata la lista delle strutture disponibili,
      da cui si potrà selezionare quella relativa all'impresa.</p><p>La struttura preimpostata non coinciderà esattamente con le proprie 
      necessità; sarà necessario apportare delle modifiche per renderla
      utilizzabile al meglio per la situazione particolare. Questa struttura
      rimane comunque un ottimo punto di partenza per la gestione di un'impresa.</p><p>Vengono denominati debiti correnti quei prodotti o servizi che una società ha 
      acquistato ma per i quali non è ancora stato inviato il pagamento. Per utilizzare il
      sistema integrato in GnuCash per la gestione dei debiti correnti, è necessario impostare
      un conto del tipo <span class="emphasis"><strong>Debiti correnti</strong></span>; generalmente si tratta di un 
      sottoconto delle passività; è in questo conto che il sistema di gestione dei
      debiti correnti inserisce le transazioni.</p><div class="literallayout"><p><br>
Semplice struttura dei conti per i debiti correnti:<br>
<br>
-Attività<br>
   -Banca<br>
-Passività<br>
   -Debiti correnti<br>
-Uscite<br>
   -Uscite debiti correnti<br>
  </p></div><p>Saranno necessari altri conti di attività, entrate e uscite per rendere
      la struttura più fruibile. L'aspetto essenziale della struttura proposta, risiede 
      nell'utilizzo di un conto delle uscite e di uno per i debiti correnti con il tipo di conto
      impostato a <span class="emphasis"><strong>Debiti correnti</strong></span>.</p></div><div class="sect2" title="13.2.2. Registrare la propria impresa"><div class="titlepage"><div><div><h3 class="title"><a name="bus-ap-setupcname2"></a>13.2.2. Registrare la propria impresa</h3></div></div></div><p>Dopo aver impostato la struttura dei conti, si deve registrare il file
      di GnuCash come appartenente alla propria Impresa; si selezioni quindi
      <span class="guimenu"><strong>File</strong></span> -&gt; <span class="guimenu"><strong>Proprietà</strong></span>:</p><div class="itemizedlist"><ul class="itemizedlist" type="disc"><li class="listitem"><p>Inserire il nome della società e le informazioni di contatto quali
          il numero di telefono, di fax, l'indirizzo e-mail e l'indirizzo 
          internet.</p></li><li class="listitem"><p>Inserire l'identificativo della propria impresa per il pagamento 
          delle tasse nel campo <span class="guilabel"><strong>ID impresa</strong></span>.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ap-concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ap-components1.html">Avanti &gt;&gt;&gt;</a></td></tr><tr><td width="40%" align="left">13.1. Concetti di base </td><td width="20%" align="center"><a accesskey="u" href="chapter_bus_ap.html">Risali</a></td><td width="40%" align="right"> 13.3. Componenti del sistema</td></tr></table></div></body></html>
