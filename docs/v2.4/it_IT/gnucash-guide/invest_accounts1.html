<html><head><meta http-equiv="Content-Type" content="text/html; charset=UTF-8"><title>8.2. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_invest.html" title="Capitolo 8. Investimenti"><link rel="prev" href="invest_concepts1.html" title="8.1. Concetti di base"><link rel="next" href="invest_int1.html" title="8.3. Conti che maturano interessi"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.2. Impostare i conti</th></tr><tr><td width="20%" align="left"><a accesskey="p" href="invest_concepts1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest_int1.html">Avanti &gt;&gt;&gt;</a></td></tr></table><hr></hr></div><div class="sect1" title="8.2. Impostare i conti"><div class="titlepage"><div><div><h2 class="title" style="clear: both"><a name="invest_accounts1"></a>8.2. Impostare i conti</h2></div></div></div><p>Per impostare i conti per gli investimenti in GnuCash, si possono
    utilizzare le strutture predefinite o creare la propria struttura personalizzata. 
    IL minimo da fare per tracciare gli investimenti consiste nell'impostare
    un conto per ogni investimento. Comunque, come già visto nei precedenti capitoli,
    è generalmente più logico creare un diagramma dei conti strutturato in modo
    da raggruppare gli investimenti tra loro correlati. Per esempio, si potrebbero voler
    raggruppare tutte le proprie azioni scambiate pubblicamente sotto un unico conto padre
    con il nome della società di mediazione utilizzata per l'acquisto delle 
    azioni stesse.</p><p>Indipendentemente da come è stata impostata la struttura dei conti, si ricordi che
    è sempre possibile spostare i conti in seguito (senza perdere il lavoro svolto fino a 
    quel punto); la struttura dei conti non deve quindi essere perfetta da subito.</p><div class="sect2" title="8.2.1. Conti predefiniti"><div class="titlepage"><div><div><h3 class="title"><a name="invest_predefined2"></a>8.2.1. Conti predefiniti</h3></div></div></div><p>Per utilizzare le strutture predefinite dei conti per gli investimenti,
      si <span class="emphasis"><strong>deve</strong></span> creare un nuovo file di GnuCash. In questo modo verrà
      attivato il druido per la <span class="guilabel"><strong>Creazione di una nuova struttura dei conti</strong></span>.
      Dopo aver impostata la valuta da utilizzare, verrà richiesto di <span class="guilabel"><strong>scegliere
      i conti da creare</strong></span>. A questo punto, scegliere l'opzione "Conti investimenti" 
      (assieme a qualsiasi altra scelta si voglia). Ipotizzando di scegliere solo i
      <span class="quote">«<span class="quote">Conti investimenti</span>»</span>, verrà creata la struttura dei conti mostrata
      qui sotto.</p><div class="screenshot"><div class="mediaobject"><img src="figures/invest_AccountsPredef.png" alt="Impostazione degli investimenti"><div class="caption"><p>Questa immagine mostra la schermata della linguetta "Conti" dopo la
          creazione di un nuovo file e la scelta dei soli "conti investimenti". </p></div></div></div><p>Probabilmente sarà necessario aggiungere almeno il conto <span class="emphasis"><strong>Banca</strong></span>
      alla famiglia <span class="emphasis"><strong>Attività</strong></span> e anche un conto <span class="emphasis"><strong>Capitali:Bilanci
      d'apertura</strong></span>, come è già stato spiegato nei capitoli precedenti. Non si dimentichi
      di salvare il nuovo file creato con un nome adatto.</p></div><div class="sect2" title="8.2.2. Esempio di conti personalizzati"><div class="titlepage"><div><div><h3 class="title"><a name="invest_custom2"></a>8.2.2. Esempio di conti personalizzati</h3></div></div></div><p>E' anche possibile impostare la propria struttura dei conti personalizzata.
      Quella riportata di seguito, rappresenta un esempio un po' più complicato
      di impostazioni di GnuCash per tenere traccia dei propri investimenti; questa
      impostazione presenta il vantaggio di raggruppare ogni investimento a seconda
      della società di mediazione che si occupa dell'investimento. In questo modo
      risulterà più facile confrontare i documenti che si ricevono dalla società di 
      mediazione con i conti che si hanno in GnuCash e individuare subito 
      le eventuali discrepanze. </p><div class="literallayout"><p><br>
 Attività<br>
    Investimenti<br>
       Conto brokeraggio<br>
          I*Trade<br>
             Azioni<br>
                ACME Corp<br>
             Fondi del mercato monetario<br>
                I*Trade Municipal Fund<br>
             Cash<br>
          Brocker<br>
             Fondi del mercato monetario<br>
                Active Assets Fund<br>
             Titoli governativi<br>
                Treas Bond xxx<br>
                Treas Note yyy<br>
             Fondi Comuni<br>
                Fondo A<br>
                Fondo B<br>
             Liquidi<br>
 Entrate<br>
    Investimenti<br>
       Conto brokeraggio<br>
          Guadagni in capitale<br>
             I*Trade<br>
             Brocker<br>
          Dividendi<br>
             I*Trade<br>
                Tassabile<br>
                Non-tassabile<br>
             Brocker<br>
                Tassabile<br>
                Non-tassabile<br>
          Interest Income<br>
             I*Trade<br>
                Tassabile<br>
                Non-tassabile<br>
             Brocker<br>
                Tassabile<br>
                Non-tassabile<br>
 Uscite<br>
    Spese dell'investimento<br>
       Commissioni<br>
          I*Trade<br>
          Brocker<br>
       Costi di gestione<br>
          I*Trade<br>
          Brocker<br>
 </p></div><p>Non esiste una soluzione unica per l'impostazione della struttura dei
      conti per gli investimenti. Occorre provare disposizioni differenti fino a
      quando non si trova la soluzione che suddivide i conti degli investimenti nel
      modo che si ritiene personalmente più logico.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest_int1.html">Avanti &gt;&gt;&gt;</a></td></tr><tr><td width="40%" align="left">8.1. Concetti di base </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.3. Conti che maturano interessi</td></tr></table></div></body></html>
