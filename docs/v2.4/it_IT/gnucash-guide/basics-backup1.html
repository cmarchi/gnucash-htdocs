<html><head><meta http-equiv="Content-Type" content="text/html; charset=UTF-8"><title>2.6. Creare copie di sicurezza e recuperare i dati</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_basics.html" title="Capitolo 2. Le basi"><link rel="prev" href="basics-files1.html" title="2.5. Conservare i propri dati finanziari"><link rel="next" href="basics-migrate-settings.html" title="2.7. Migrare i dati di GnuCash"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.6. Creare copie di sicurezza e recuperare i dati</th></tr><tr><td width="20%" align="left"><a accesskey="p" href="basics-files1.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-migrate-settings.html">Avanti &gt;&gt;&gt;</a></td></tr></table><hr></hr></div><div class="sect1" title="2.6. Creare copie di sicurezza e recuperare i dati"><div class="titlepage"><div><div><h2 class="title" style="clear: both"><a name="basics-backup1"></a>2.6. Creare copie di sicurezza e recuperare i dati</h2></div></div></div><p><strong class="application"><code>GnuCash</code></strong> crea diversi tipi di file per assicurarsi che i dati non vadano persi. Controllando nella cartella in cui è stato salvato il proprio file, saranno probabilmente presenti altri file generati automaticamente da <strong class="application"><code>GnuCash</code></strong> con le seguenti estensioni: <code class="filename">.gnucash</code>, <code class="filename">.log</code>, <code class="filename">.LCK</code>, <code class="filename">.LNK</code>. La descrizione delle caratteristiche fornite da ogni formato è riportata di seguito.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Le seguenti sezioni hanno rilevanza solamente se si stanno salvando i propri dati finanziari nel formato <acronym class="acronym">XML</acronym>.</p></td></tr></table></div><pre class="programlisting">
      $ ls 
      ilmiofile.gnucash
      ilmiofile.gnucash.20100414185747.gnucash
      ilmiofile.gnucash.20100414223248.log
      ilmiofile.gnucash.20100415114340.gnucash
      ilmiofile.gnucash.20100415154508.log
      ilmiofile.gnucash.20100415173322.gnucash
      ilmiofile.gnucash.20100415194251.log
      ilmiofile.gnucash.7f0982.12093.LNK
      ilmiofile.gnucash.LCK
    </pre><div class="sect2" title="2.6.1. File di backup (.gnucash)"><div class="titlepage"><div><div><h3 class="title"><a name="basics-backupxac2"></a>2.6.1. File di backup (.gnucash)</h3></div></div></div><p>Ogni volta che si salva un file dei dati, viene creata anche una copia di sicurezza con estendione <code class="filename">.YYYYMMDDHHMMSS.gnucash</code>. Questo file è una copia completa del file dei dati precedente e il suo nome fa riferimento al nome del file dei dati, all’anno, al mese, al giorno e all’ora del backup. Per esempio, il file di nome <code class="filename">ilmiofile.gnucash.20100414185747.gnucash</code> indica che si tratta di una copia di sicurezza del file <code class="filename">miofile</code> salvata nell’anno 2010, il 14 Aprile alle 18:57:47.</p><p>Per recuperare un vecchio file di backup, basta aprire il file <code class="filename">.YYYYMMDDHHMMSS.gnucash</code> con la data che si desidera ripristinare. Assicurarsi di salvare il file con un nome differente una volta aperto.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns=""><strong class="application"><code>GnuCash</code></strong> versione 2.3.15 e inferiori creano dei file di backup con la vecchia estensione <code class="filename">.YYYYMMDDHHMMSS.xac</code> invece dell’estensione <code class="filename">.YYYYMMDDHHMMSS.gnucash</code>. Quindi, se è stato effettuato l’aggiornamento dalla serie 2.2 alla serie 2.4, potrebbero essere presenti nella propria cartella entrambi i formati di file <code class="filename">.YYYYMMDDHHMMSS.xac</code> e <code class="filename">.YYYYMMDDHHMMSS.gnucash</code>.</p></td></tr></table></div></div><div class="sect2" title="2.6.2. File di log (.log)"><div class="titlepage"><div><div><h3 class="title"><a name="basics-backuplog2"></a>2.6.2. File di log (.log)</h3></div></div></div><p>Ogni volta che viene aperto un file in <strong class="application"><code>GnuCash</code></strong>, <strong class="application"><code>GnuCash</code></strong> crea un file di log che contiene le modifiche effettuate sul file dei dati. Il file di log utilizza un nome simile a quello dei file di backup: <code class="filename">.YYYYMMDDHHMMSS.log</code>. I file di log non sono dei file di backup completi: registrano semplicemente i cambiamenti fatti al file dei dati nella sessione corrente di <strong class="application"><code>GnuCash</code></strong>.</p><p>Nel caso <strong class="application"><code>GnuCash</code></strong> terminasse inaspettatamente, per esempio a causa di un blackout elettrico o di un blocco del sistema, sarà possibile recuperare la maggior parte del lavoro svolto dall’ultima volta che il file di <strong class="application"><code>GnuCash</code></strong> è stato salvato, utilizzando il file di log. Questa è la procedura da seguire:</p><div class="orderedlist"><ol class="orderedlist" type="1"><li class="listitem"><p>Aprire l’ultimo salvataggio del file <strong class="application"><code>GnuCash</code></strong>.</p></li><li class="listitem"><p>Andare in <span class="guimenu"><strong>File</strong></span> → <span class="guisubmenu"><strong>Importa</strong></span> → <span class="guimenuitem"><strong>Ripeti file .log di GnuCash</strong></span> e selezionare un file di estensione .log con la stessa data del file salvato aperto precedentemente. Assicurarsi di aver selezionato il file di log esatto per scongiurare il verificarsi di gravi problemi nella struttura e nei valori dei conti.</p></li></ol></div><p>La ripetizione del file di log permette di recuperare ogni transazione che ha variato il saldo immesso dall’ultimo salvataggio, incluse quelle create dalle transazioni pianificate e dalle funzioni per l’impresa (fatture, ricevute, ecc...).</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="warning" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/warning.png"></img></td><th align="left" valign="top">Avvertimento</th></tr><tr><td colspan="2" align="left" valign="top"><p xmlns="">Attenzione: le modifiche alle transazioni pianificate, alle fatture o alle ricevute NON verranno recuperate, e le loro transazioni che sono state recuperate potrebbero non essere correttamente associate con esse; andrebbero quindi ricontrollate. In particolar modo per le transazioni di impresa, potrebbe essere necessario cancellarne alcune e ricrearne di altre. Senza questa operazione, anche se il saldo sarà esatto, alcuni resoconti potrebbero non esserlo.</p></td></tr></table></div></div><div class="sect2" title="2.6.3. File di blocco (.LNK e .LCK)"><div class="titlepage"><div><div><h3 class="title"><a name="basics-backuplock2"></a>2.6.3. File di blocco (.LNK e .LCK)</h3></div></div></div><p>Occasionalmente possono comparire dei file <code class="filename">.LNK</code> e <code class="filename">.LCK</code>. Questi non contengono alcun dato, ma sono creati solamente per impedire che due o più utenti possano aprire lo stesso file contemporaneamente. Questi file sono creati automaticamente all’apertura di un file per bloccarlo in modo che nessun altro possa accedervi. Quando si chiude <strong class="application"><code>GnuCash</code></strong> o si apre un altro file, <strong class="application"><code>GnuCash</code></strong> sblocca il primo file dei dati cancellando i file <code class="filename">.LNK</code> e <code class="filename">.LCK</code>.</p><p>Se <strong class="application"><code>GnuCash</code></strong> si arresta improvvisamente quando è aperto un file di dati, i file <code class="filename">.LCK</code> e <code class="filename">.LNK</code> non vengono cancellati. La prossima volta che che <strong class="application"><code>GnuCash</code></strong> verrà aperto, sarà presentato un avviso in cui si dice che il file è bloccato. Questo messaggio appare poiché i file <code class="filename">.LNK</code> e <code class="filename">.LCK</code> sono ancora nella cartella. Si può premere tranquillamente il pulsante <span class="guibutton">Sì</span> per aprire il file, ma si dovrebbero cancellare i file <code class="filename">.LNK</code> e <code class="filename">.LCK</code> (usando il terminale o il gestore dei file). Una volta cancellati questi file, non verrà più presentato alcun avviso a meno che <strong class="application"><code>GnuCash</code></strong> non venga interrotto di nuovo in modo improvviso.</p></div><div class="sect2" title="2.6.4. Gestire i file"><div class="titlepage"><div><div><h3 class="title"><a name="basics-backupmanage2"></a>2.6.4. Gestire i file</h3></div></div></div><p>Quali file è bene quindi conservare? quelli principali dei dati, naturalmente. È anche buona consuetudine conservare i file di backup <code class="filename">.YYYYMMDDHHMMSS.gnucash</code> più recenti mentre si possono tranquillamente rimuovere i file <code class="filename">.log</code> dato che non rappresentano delle copie complete dei propri dati.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se <strong class="application"><code>GnuCash</code></strong> è stato aggiornato da una versione precedente alla 2.4, potrebbero essere presenti dei file di backup nel vecchio formato <code class="filename">.xac</code>. Per questi file è possibile applicare gli stessi principi descritti in precedenza per i file di backup del tipo <code class="filename">.YYYYMMDDHHMMSS.gnucash</code>.</p></td></tr></table></div><p>Anche i file <code class="filename">.LCK</code> e <code class="filename">.LNK</code> che rimangono nella cartella dopo la chiusura di <strong class="application"><code>GnuCash</code></strong> possono essere rimossi. Se si decide di effettuare una copia di sicurezza manualmente su un altro disco, è sufficiente copiare i file dei dati principali; non i file di backup del tipo <code class="filename">.YYYYMMDDHHMMSS.gnucash</code></p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns=""><strong class="application"><code>GnuCash</code></strong> cancella automaticamente qualsiasi file di backup <code class="filename">.log</code> e <code class="filename">.YYYYMMDDHHMMSS.gnucash</code> più vecchio di 30 giorni. Questo comportamento può essere modificato dalle preferenze di <strong class="application"><code>GnuCash</code></strong> nella scheda <span class="guilabel"><strong>Generali</strong></span> raggiungibile dal menu <span class="guimenu"><strong>Modifica</strong></span> → <span class="guimenuitem"><strong>Preferenze</strong></span> (<span class="guimenu"><strong>GnuCash</strong></span> → <span class="guimenuitem"><strong>Preferenze</strong></span> su Mac OS X).</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="basics-files1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-migrate-settings.html">Avanti &gt;&gt;&gt;</a></td></tr><tr><td width="40%" align="left">2.5. Conservare i propri dati finanziari </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.7. Migrare i dati di <strong xmlns="" class="application"><code>GnuCash</code></strong></td></tr></table></div></body></html>
