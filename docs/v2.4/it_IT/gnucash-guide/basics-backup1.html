<html><head><meta http-equiv="Content-Type" content="text/html; charset=UTF-8"><title>2.8. Creare copie di sicurezza e recuperare i dati</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_basics.html" title="Capitolo 2. Le basi"><link rel="prev" href="basics-import1.html" title="2.7. Importare file QIF"><link rel="next" href="basics-together1.html" title="2.9. In pratica"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.8. Creare copie di sicurezza e recuperare i dati</th></tr><tr><td width="20%" align="left"><a accesskey="p" href="basics-import1.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-together1.html">Avanti &gt;&gt;&gt;</a></td></tr></table><hr></hr></div><div class="sect1" title="2.8. Creare copie di sicurezza e recuperare i dati"><div class="titlepage"><div><div><h2 class="title" style="clear: both"><a name="basics-backup1"></a>2.8. Creare copie di sicurezza e recuperare i dati</h2></div></div></div><p>GnuCash crea diversi tipi di file per assicurarsi che i
    dati non vadano persi. Si possono trovare file con le seguenti estensioni:
    xac,log, LCK, LNK tutti nella stessa cartella del file dei dati. 
    La descrizione delle caratteristiche fornite da ogni formato è riportata
    di seguito.</p><pre class="programlisting">
      $ ls 
      gcashdata
      gcashdata.20060414185747.xac
      gcashdata.20060414223248.log
      gcashdata.20060415114340.xac
      gcashdata.20060415154508.log
      gcashdata.20060415173322.xac
      gcashdata.20060415194251.log
      gcashdata.7f0982.12093.LNK
      gcashdata.LCK
    </pre><div class="sect2" title="2.8.1. File di backup (.xac)"><div class="titlepage"><div><div><h3 class="title"><a name="basics-backupxac2"></a>2.8.1. File di backup (.xac)</h3></div></div></div><p>Ogni volta che si salva un file dei dati, viene creata anche una copia
      di sicurezza di formato xac. Questo file è una copia completa del file dei
      dati precedente e il suo nome fa riferimento al nome del file dei 
      dati, all'anno, al mese, al giorno e all'ora del backup. Per esempio,
      il file di nome <code class="filename">gcashdata.20060414185747.xac</code> indica
      che si tratta di una copia di sicurezza del file gcashdata salvata nell'anno
      2006, il 14 Aprile alle 18:57:47.</p><p>Per recuperare un vecchio file di backup, basta aprire il file .xac
      con la data che si desidera ripristinare. Assicurarsi di salvare il
      file con un nome differente senza utilizzare l'estensione xac.</p></div><div class="sect2" title="2.8.2. Log file (.log)"><div class="titlepage"><div><div><h3 class="title"><a name="basics-backuplog2"></a>2.8.2. Log file (.log)</h3></div></div></div><p>Ogni volta che viene aperto un file in GnuCash, viene creato un
      file .log con lo stesso nome del file di backup di estensione .xac.
      Nel momento in cui si effettuano delle modifiche al file dati aperto, il file
      di log registra solamente queste modifiche. I file di log non sono dei file
      di backup completi - registrano semplicemente i cambiamenti fatti al file
      dei dati nella sessione corrente di GnuCash.</p><p>Nel caso GnuCash terminasse inaspettatamente, per esempio esempio a causa
      di un blackout elettrico o di un blocco del sistema, sarà possibile
      recuperare la maggior parte del lavoro effettuato dall'ultima volta 
      che il file di GnuCash è stato salvato, utilizzando il file di log.
      Questa è la procedura da seguire:</p><div class="itemizedlist"><ul class="itemizedlist" type="disc"><li class="listitem"><p>Aprire l'ultimo salvataggio del file GnuCash.</p></li><li class="listitem"><p>Andare in "File" -&gt; "Importa" -&gt; "Ripeti file .log di GnuCash"
          e selezionare un file di estensione .log con la stessa data del file
          salvato aperto precedentemente. Assicurarsi di aver selezionato il file 
          di log esatto per scongiurare il verificarsi di gravi problemi nella 
          struttura e nei valori dei conti.</p></li></ul></div><p>La ripetizione del file di log permette di recuperare ogni 
      transazione che ha variato il saldo immesso dall'ultimo salvataggio,
      incluse quelle create dalle transazioni pianificate e dalle funzioni
      per l'impresa (fatture, ricevute, ecc...).</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Attenzione: le modifiche alle transazioni pianificate, alle fatture
        per le ricevute NON verranno recuperate, e le loro transazioni che sono state 
        recuperate potrebbero non essere correttamente associate con esse; andrebbero 
        quindi ricontrollate. In particolar modo per le transazioni di impresa, potrebbe
        essere necessario cancellarne alcune e ricrearne di altre. Senza questa operazione,
        anche se il saldo potrebbe sembrare corretto, alcuni resoconti potrebbero 
        non esserlo.</p></td></tr></table></div></div><div class="sect2" title="2.8.3. File di blocco (.LNK e .LCK)"><div class="titlepage"><div><div><h3 class="title"><a name="basics-backuplock2"></a>2.8.3. File di blocco (.LNK e .LCK)</h3></div></div></div><p>Occasionalmente possono comparire dei file .LNK e .LCK. Questi 
      non contengono alcun dato, ma sono creati solamente per impedire
      che due o più utenti possano aprire lo stesso file contemporaneamente.
      Questi file sono creati automaticamente all'apertura di un file per 
      bloccarlo in modo che nessun altro possa accedervi. Quando si chiude
      GnuCash o si apre un altro file, GnuCash sblocca il primo file dei dati cancellando
      i file LNK e LCK.</p><p>Se GnuCash si arresta improvvisamente quando è aperto
      un file di dati, i file LCK e LNK non vengono cancellati.
      La prossima volta che che GnuCash verrà aperto, sarà presentato
      un avviso in cui si dice che il file è bloccato. Questo messaggio
      appare poiché i file LNK e LCK sono ancora nella directory.
      Si può premere tranquillamente sì per aprire il file, ma si dovrebbero 
      cancellare i file .LNK e .LCK (usando il terminale o il file manager).
      Una volta cancellati questi file, non verrà più presentato alcun avviso
      a meno che GnuCash non venga interrotto di nuovo in modo improvviso.</p></div><div class="sect2" title="2.8.4. Gestire i file"><div class="titlepage"><div><div><h3 class="title"><a name="basics-backupmanage2"></a>2.8.4. Gestire i file</h3></div></div></div><p>Allora quali file si dovrebbero mantenere sul disco? i file
      dei dati: questi non hanno una estensione di file automatica.
      E' consigliato anche mantenere alcuni dei file di estensione .xac più 
      recenti, mentre è possibile cancellare tranquillamente i file di log dato che 
      non costituiscono una copia completa del file dei dati. Si dovrebbero anche 
      cancellare tutti i file di estensione .LCK e .LNK che sono ancora
      presenti dopo la chiusura di GnuCash. Se si decide di fare una copia di 
      sicurezza dei file su un altro disco, è sufficiente copiare i file dei
      dati; non i file di estensione .xac.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">GnuCash cancellerà automaticamente tutti i file .xac, .log
        che sono più vecchi di 30 giorni. Questa impostazione può essere cambiata
        dalle preferenze di GnuCash.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="basics-import1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-together1.html">Avanti &gt;&gt;&gt;</a></td></tr><tr><td width="40%" align="left">2.7. Importare file QIF </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.9. In pratica</td></tr></table></div></body></html>
