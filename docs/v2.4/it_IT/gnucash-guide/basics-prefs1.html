<html><head><meta http-equiv="Content-Type" content="text/html; charset=UTF-8"><title>2.4. Impostare le preferenze</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_basics.html" title="Capitolo 2. Le basi"><link rel="prev" href="basics-interface1.html" title="2.3. L'interfaccia di GnuCash"><link rel="next" href="basics-help1.html" title="2.5. Ricevere aiuto"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.4. Impostare le preferenze</th></tr><tr><td width="20%" align="left"><a accesskey="p" href="basics-interface1.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-help1.html">Avanti &gt;&gt;&gt;</a></td></tr></table><hr></hr></div><div class="sect1" title="2.4. Impostare le preferenze"><div class="titlepage"><div><div><h2 class="title" style="clear: both"><a name="basics-prefs1"></a>2.4. Impostare le preferenze</h2></div></div></div><p>GnuCash permette di personalizzare la sessione impostando un certo numero
    di opzioni delle preferenze. Dal menu, selezionare <span class="guimenu"><strong>Modifica</strong></span> -&gt;
    <span class="guimenuitem"><strong>Preferenze</strong></span>; effettuare poi le modifiche desiderate utilizzando
    la lista di elementi mostrata sulla sinistra. Le modifiche effettuate verranno applicate 
    immediatamente. Per chiudere la finestra delle preferenze, premere il pulsante
    <span class="guibutton">Chiudi</span>.</p><div class="sect2" title="2.4.1. Conti"><div class="titlepage"><div><div><h3 class="title"><a name="basics-acctprefs2"></a>2.4.1. Conti</h3></div></div></div><p>In <span class="guilabel"><strong>Conti</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_Accounts.png" alt="Preferenze di GnuCash - Conti"><div class="caption"><p>Questa immagine mostra la schermata delle <span class="guilabel"><strong>Preferenze -
            Conti</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Carattere separatore</strong></span> - il separatore di conti
          è il carattere che separa il nome di un conto padre dal nome di un suo sottoconto, per esempio
          Servizi:Elettricità. Il carattere predefinito è <span class="guibutton">:(due punti)</span>
          ma possono essere anche usati <span class="guibutton">/(slash)</span>,
          <span class="guibutton">\(backslash)</span>, <span class="guibutton">-(dash)</span>,
          <span class="guibutton">.(punto)</span>, od ogni singolo unicode non alfanumerico.
          I conti padre e i sottoconti sono discussi nella <a class="xref" href="accts-types1.html" title="3.2. Conti in GnuCash">Sezione 3.2, «Conti in GnuCash»</a></p></li><li class="listitem"><p><span class="guilabel"><strong>Conti con saldo invertito</strong></span> - questa opzione permette
          di determinare quali saldi devono essere visualizzati con segno positivo o 
          negativo: </p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>Entrate e uscite</strong></span> assegna un
		bilancio di credito positivo ai saldi dei conti delle entrate
		e un bilancio di debito negativo ai saldi dei conti delle 
		uscite. Consultare il <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a> per reperire
		maggiori informazioni su questo tipo di conti.</p></li><li class="listitem"><p><span class="guilabel"><strong>Conti crediti</strong></span>: (predefinito) visualizza il saldo
                con segno positivo per i conti che normalmente dovrebbero avere un saldo
                in credito (entrate, crediti, passività, capitale). Consultare il
                <a class="xref" href="chapter_accts.html" title="Capitolo 3. Conti">Capitolo 3, <i>Conti</i></a> per ulteriori informazioni su
                questi tipi di conti.</p></li><li class="listitem"><p><span class="guilabel"><strong>Nessuno</strong></span>: mostra tutti i saldi dei conti per i
                crediti come negativi e tutti i saldi dei conti per i debiti come positivi. 
                (consultare la nota sulla terminologia contabile in questo capitolo per maggiori
                informazioni su debiti e crediti).</p></li></ul></div></li><li class="listitem"><p><span class="guilabel"><strong>Etichette</strong></span> - selezionare questa opzione se si desidera
          avere le intestazioni delle colonne indicate come debito (dare) e credito (avere)
          in luogo delle notazioni informali predefinite (consultare le note sulla terminologia contabile
          in questo capitolo per avere maggiori informazioni su debito e credito).</p></li><li class="listitem"><p><span class="guilabel"><strong>Valuta predefinita</strong></span> - questa voce determina 
          quale valuta verrà assegnata come predefinita ai nuovi conti creati.</p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>Locale</strong></span> - verrà utilizzata la valuta predefinita
              del sistema.</p></li><li class="listitem"><p><span class="guilabel"><strong>Scelta</strong></span> - permette di specificare una valuta
              da utilizzare indipendentemente dalle impostazioni di sistema.</p></li></ul></div></li></ul></div></div><div class="sect2" title="2.4.2. Data e ora"><div class="titlepage"><div><div><h3 class="title"><a name="basics-datetime2"></a>2.4.2. Data e ora</h3></div></div></div><p>In <span class="guilabel"><strong>Data e ora</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_DateTime.png" alt="Preferenze di GnuCash - Data e ora"><div class="caption"><p>Questa immagine mostra le <span class="guilabel"><strong>Preferenze -
            Data e ora</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Formato dell'ora</strong></span> - permette di specificare se
          si desidera utilizzare il formato a 12 o 24 ore; cioè se le 23:00 devono
          essere rappresentate come le 11PM o le 23.</p></li><li class="listitem"><p><span class="guilabel"><strong>Formato della data</strong></span> - questa voce controlla 
          il formato della data. Le opzioni disponibili sono Locale, US, UK, Europa e 
          ISO. Settando il valore su «Locale» verrà utilizzato il formato
          di data scelto nelle preferenze del sistema operativo.</p></li></ul></div></div><div class="sect2" title="2.4.3. Finestre"><div class="titlepage"><div><div><h3 class="title"><a name="basics-windows2"></a>2.4.3. Finestre</h3></div></div></div><p>In <span class="guilabel"><strong>Finestre</strong></span>, verranno presentate le impostazioni
      predefinite visibili qui sotto:</p><div class="screenshot"><div class="mediaobject"><img src="figures/basics_Preferences_Windows.png" alt="Preferenze di GnuCash - Finestre"><div class="caption"><p>Questa immagine mostra la schermata delle <span class="guilabel"><strong>Preferenze -
            Finestre</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Salva la posizione e la dimensione della finestra</strong></span> - se
          selezionata, al prossimo avvio di GnuCash, verrà riutilizzata la posizione e la 
          dimensione della finestra impostata nell'ultima sessione del programma.</p></li><li class="listitem"><p><span class="guilabel"><strong>Stile della barra strumenti</strong></span> - è possibile scegliere fra 5 stili 
          della barra degli strumenti, <span class="guilabel"><strong>Utilizza predefinito di sistema
          </strong></span> (predefinito), <span class="guilabel"><strong>, Testo sotto alle icone</strong></span>,
          <span class="guilabel"><strong>Testo accanto alle icone principali</strong></span>, <span class="guilabel"><strong>Solo
          icone</strong></span> e <span class="guilabel"><strong>Solo testo</strong></span>.</p></li><li class="listitem"><p><span class="guilabel"><strong>Linguette</strong></span> - qui è possibile scegliere se mostrare un tasto 
          per la chiusura delle linguette a fianco del nome (<span class="guilabel"><strong>Visualizza il tasto di
          chiusura sulle linguette</strong></span>), se la linguette aperta più di recente deve essere 
          portata in primo piano (<span class="guilabel"><strong>porta la linguetta più recente in primo piano</strong></span>)
          e il numero massimo di caratteri da visualizzare nella linguetta per il nome.</p></li><li class="listitem"><p><span class="guilabel"><strong>Posizione delle linguette</strong></span> - indica la posizione nella finestra
          principale di GnuCash, in cui visualizzare le linguette. Le scelte possibili sono:
          <span class="guilabel"><strong>Alto</strong></span>, <span class="guilabel"><strong>Basso</strong></span>, <span class="guilabel"><strong>Sinistra</strong></span> e
          <span class="guilabel"><strong>Destra</strong></span>.</p></li><li class="listitem"><p><span class="guilabel"><strong>Posizione della barra di riepilogo</strong></span> - la barra di riepilogo
          riporta il sommario delle grandezze principali del progetto aperto. Tale barra può essere
          visualizzata <span class="guilabel"><strong>In alto</strong></span> oppure <span class="guilabel"><strong>In basso</strong></span> rispetto alla finestra
          della struttura ad albero del conto o della finestra del registro.</p></li></ul></div></div><div class="sect2" title="2.4.4. Generali"><div class="titlepage"><div><div><h3 class="title"><a name="basics-general2"></a>2.4.4. Generali</h3></div></div></div><p>Nella sezione <span class="guilabel"><strong>Generali</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_General.png" alt="Preferenze di GnuCash - Generali"><div class="caption"><p>Questa immagine mostra la schermata <span class="guilabel"><strong>Preferenze -
            Generali</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Visualizza la finestra del «suggerimento del giorno»</strong></span> - è possibile
          attivare o disattivare l'opzione che permette di mostrare la finestra
          del <span class="quote">«<span class="quote">suggerimento del giorno</span>»</span> all'avvio di GnuCash.</p></li><li class="listitem"><p><span class="guilabel"><strong>Visualizza la schermata di avvio</strong></span> - .</p></li><li class="listitem"><p><span class="guilabel"><strong>Esegui la procedura guidata per la struttura dei conti</strong></span> - questa 
          opzione abilita e disabilita l'apertura del druido per la <span class="guilabel"><strong>Creazione di una nuova struttura 
          dei conti</strong></span> quando viene selezionata la voce <span class="guimenu"><strong>File</strong></span> -&gt;
          <span class="guimenuitem"><strong>Nuovo file</strong></span>.</p></li><li class="listitem"><p><span class="guilabel"><strong>Visualizza importi negativi in rosso</strong></span> - se si
          deseleziona questa opzione, GnuCash visualizzerà gli importi negativi
          come gli altri: in nero.</p></li><li class="listitem"><p><span class="guilabel"><strong>Posizioni decimali automatiche</strong></span> - abilitando
          questa opzione verrà automaticamente inserito un punto decimale quando
          verrà digitato un numero.</p></li><li class="listitem"><p><span class="guilabel"><strong>Posizioni decimali</strong></span> - questa opzione
          permette di impostare quante cifre decimali utilizzare.</p></li><li class="listitem"><p><span class="guilabel"><strong>Comprimi i file</strong></span> - questa opzione
          determina se i file creati da GnuCash devono essere compressi o no.</p></li><li class="listitem"><p><span class="guilabel"><strong>Visualizza la richiesta di conferma per il salvataggio automatico</strong></span> - 
          si spiega da sola.</p></li><li class="listitem"><p><span class="guilabel"><strong>Intervallo di salvataggio automatico</strong></span> - impostare il
          valore in minuti che identifica ogni quanto tempo effettuare il salvataggio automatico.</p></li><li class="listitem"><p><span class="guilabel"><strong>Conserva i file di log per</strong></span> - con questa opzione è
          possibile impostare dopo quanti giorni verranno eliminati automaticamente i file
          di log (e di backup). Inserendo il valore 0 (zero) i file non verranno
          mai cancellati</p></li><li class="listitem"><p><span class="guilabel"><strong>Soglia per una nuova ricerca</strong></span> - automaticamente apre
          una nuova ricerca se sono stati trovati meno risultati del valore impostato.</p></li></ul></div></div><div class="sect2" title="2.4.5. Impresa"><div class="titlepage"><div><div><h3 class="title"><a name="basics-business2"></a>2.4.5. Impresa</h3></div></div></div><p>In <span class="guilabel"><strong>Impresa</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_Business.png" alt="Preferenze di GnuCash - Impresa"><div class="caption"><p>Questa immagine mostra la schermata delle <span class="guilabel"><strong>Preferenze -
            Impresa</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Apri in una nuova finestra</strong></span> - se attivata, ogni fattura
          verrà aperta in una nuova finestra in primo piano. Diversamente, la fattura
          sarà aperta nella finestra corrente.</p></li><li class="listitem"><p><span class="guilabel"><strong>Accumula suddivisioni all'emissione</strong></span> - permette di accumulare automaticamente tutte 
           le voci di una fattura che trasferiscono verso lo stesso conto, in un'unica suddivisione.
           Questa impostazione può anche essere cambiata nella finestra di emissione.</p></li><li class="listitem"><p><span class="guilabel"><strong>Numero di righe</strong></span> - numero predefinito di righe
          da visualizzare nelle fatture.</p></li><li class="listitem"><p><span class="guilabel"><strong>Imposte incluse (fatture)</strong></span> - indicare se le tasse 
          sono già incluse nelle voci delle fatture. Questa impostazione sarà applicata
          ai nuovi clienti e venditori.</p></li><li class="listitem"><p><span class="guilabel"><strong>Notifica scadenze</strong></span> - permette di impostare se si
          desidera essere avvisati della scadenza imminente di ricevute.</p></li><li class="listitem"><p><span class="guilabel"><strong>Giorni in anticipo</strong></span> - quanti giorni in anticipo
          avvisare delle ricevute in scadenza.</p></li><li class="listitem"><p><span class="guilabel"><strong>Imposte incluse (ricevute)</strong></span> - indicare se le tasse 
          sono già incluse nelle voci delle ricevute. Questa impostazione sarà applicata
          ai nuovi clienti e venditori.</p></li></ul></div></div><div class="sect2" title="2.4.6. Online Banking"><div class="titlepage"><div><div><h3 class="title"><a name="basics-onlinebank2"></a>2.4.6. Online Banking</h3></div></div></div><p>In <span class="guilabel"><strong>Online Banking</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_OnlineBanking.png" alt="Preferenze di GnuCash - Online Banking"><div class="caption"><p>Questa immagine mostra la schermata delle <span class="guilabel"><strong>Preferenze - Online
            Banking</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Visualizza la documentazione</strong></span> - la prima volta che si
          importa un file QIF (discusso più avanti in questo capitolo), si noterà
          che il processo di importazione fornisce dettagliate istruzioni su come
          importare un file. Una volta che si è presa familiarità con il processo
          di importazione, si potrebbe voler deselezionare questa opzione. Infatti, 
          disattivandola, verranno mostrati meno dettagli nelle finestre relative 
          all'importazione.</p></li><li class="listitem"><p><span class="guilabel"><strong>Utilizza la corrispondenza Bayesiana</strong></span> - se utilizzare
	  l'algoritmo Bayesiano per associare le nuove transazioni ai conti esistenti.</p></li><li class="listitem"><p><span class="guilabel"><strong>Soglia di visualizzazione</strong></span> - il punteggio minimo
	  che una possibile corrispondenza deve avere per essere visualizzata nella
	  lista delle corrispondenze.</p></li><li class="listitem"><p><span class="guilabel"><strong>Soglia di auto-inserimento</strong></span> - una transazione il
	  cui punteggio migliore ricade nella zona rossa (al di sopra della soglia di
	  visualizzazione, ma inferiore o uguale alla soglia di auto-inserimento), verrà
	  inserita automaticamente.</p></li><li class="listitem"><p><span class="guilabel"><strong>Soglia di auto-liquidazione</strong></span> - una transazione il
	  cui punteggio migliore ricade nella zona verde (superiore o al limite uguale
	  al valore della soglia di auto-inserimento) verrà liquidata automaticamente.</p></li><li class="listitem"><p><span class="guilabel"><strong>Soglia per i costi degli ATM commerciali</strong></span> -
          Se lo sportello ATM addebita automaticamente un costo per la transazione, GnuCash
	  sarà in grado di associarlo alla transazione se la differenza è inferiore al
	  valore di questa soglia.</p></li><li class="listitem"><p><span class="guilabel"><strong>Ricorda PIN</strong></span> -
          Se attivata, GnuCash ricorderà il PIN utilizzato per la connessione all'Online Banking.</p></li><li class="listitem"><p><span class="guilabel"><strong>Messaggi di debug prolissi</strong></span> -
          attivata la modalità di debug in cui vengono visualizzati messaggi dettagliati sulle operazioni
	  che vengono compiute.</p></li></ul></div></div><div class="sect2" title="2.4.7. Periodo contabile"><div class="titlepage"><div><div><h3 class="title"><a name="basics-accountingPeriod2"></a>2.4.7. Periodo contabile</h3></div></div></div><p>In <span class="guilabel"><strong>Periodo contabile</strong></span>, verranno presentate le opzioni
      predefinite visualizzate nel seguito</p><div class="screenshot"><div class="mediaobject"><img src="figures/basics_Preferences_AccountingPeriod.png" alt="Preferenze di GnuCash - Periodo contabile"><div class="caption"><p>Questa immagine mostra la schermata delle <span class="guilabel"><strong>Preferenze - Periodo
            contabile</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Includi somma complessiva</strong></span> - se questa opzione
          è abilitata, GnuCash includerà una somma complessiva nel resoconto.</p></li><li class="listitem"><p><span class="guilabel"><strong>Includi i totali diversi dalle valute</strong></span> - se questa
          opzione è selezionata, GnuCash includerà un totale per gli elementi diversi dalle
          valute (ad esempio il numero di quote) nel resoconto.</p></li><li class="listitem"><p><span class="guilabel"><strong>Data d'inizio</strong></span> - questa impostazione determina
          da quale data avrà inizio il resoconto. E' possibile scegliere tra 
          <span class="guilabel"><strong>Relativa</strong></span> che utilizza una data di partenza dinamica
          (come "inizio di quest'anno", "inizio di questo mese", ecc...) o
          <span class="guilabel"><strong>Assoluta</strong></span> che permette di assegnare una specifica data
          di inizio (che non cambierà con il passare del tempo).</p></li><li class="listitem"><p><span class="guilabel"><strong>Data di termine</strong></span> - questa impostazione determina
          in quale data il resoconto verrà concluso. Si può scegliere tra 
          <span class="guilabel"><strong>Relativa</strong></span> che utilizza una data di fine dinamica
          (come "inizio di quest'anno", "inizio di questo mese", ecc...) o
          <span class="guilabel"><strong>Assoluta</strong></span> che permette di assegnare una specifica data
          di fine (che non cambierà con il passare del tempo).</p></li></ul></div></div><div class="sect2" title="2.4.8. Predefinite del registro"><div class="titlepage"><div><div><h3 class="title"><a name="basics-regdefaults2"></a>2.4.8. Predefinite del registro</h3></div></div></div><p>La voce delle preferenze <span class="guilabel"><strong>Predefinite del registro</strong></span> 
      influisce sul comportamento delle finestre di registro delle transazioni. Ulteriori
      informazioni sul registro delle transazioni possono essere recuperate nella
      <a class="xref" href="txns-registers1.html" title="4.2. Il registro contabile">Sezione 4.2, «Il registro contabile»</a> di questa guida.</p><p>In <span class="guilabel"><strong>Registro</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_RegisterDefaults.png" alt="Preferenze di GnuCash - Predefinite del registro"><div class="caption"><p>Questa immagine mostra la schermata delle <span class="guilabel"><strong>Preferenze - Predefinite del
            registro</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Stile predefinito</strong></span> - è possibile scegliere fra
          3 stili differenti per le finestre del registro, <span class="guilabel"><strong>Libro
          mastro basilare</strong></span> (predefinito), <span class="guilabel"><strong>Mastro a espansione
          automatica</strong></span> e <span class="guilabel"><strong>Giornale della transazione</strong></span>. Lo stile di base 
          consta di una sola riga per transazione in cui viene visualizzato un riepilogo delle informazioni.
          Lo stile a espansione automatica, è simile al precedente tranne per il fatto che la transazione 
          corrente viene espansa se ha delle suddivisioni. L'ultimo stile a giornale presenta
          invece tutte le transazioni con suddivisioni, espanse.</p></li><li class="listitem"><p><span class="guilabel"><strong>Il registro verrà aperto in una nuova finestra</strong></span> - se 
          selezionata, il registro verrà aperto in una nuova finestra separata invece che in 
          una linguetta nella finestra aperta.</p></li><li class="listitem"><p><span class="guilabel"><strong>Modalità a doppia linea</strong></span> - se selezionata, verranno
          visualizzate due righe di informazioni per ogni transazione in luogo di una sola.</p></li><li class="listitem"><p><span class="guilabel"><strong>Visualizza solamente i nomi dei sottoconti</strong></span> - .</p></li><li class="listitem"><p><span class="guilabel"><strong>Numero di transazioni</strong></span> - quante transazioni mostrare
          in un registro</p></li><li class="listitem"><p><span class="guilabel"><strong>Numero di righe</strong></span> - quante righe visualizzare quando
          viene aperto il registro.</p></li></ul></div></div><div class="sect2" title="2.4.9. Registro"><div class="titlepage"><div><div><h3 class="title"><a name="basics-regprefs2"></a>2.4.9. Registro</h3></div></div></div><p>In <span class="guilabel"><strong>Registro</strong></span>, verranno presentate le opzioni
      predefinite visualizzate di seguito:</p><div class="screenshot"><div class="mediaobject"><img src="figures/basics_Preferences_Register.png" alt="Preferenze di GnuCash - Registro"><div class="caption"><p>Questa immagine mostra la schermata delle <span class="guilabel"><strong>Preferenze -
            Registro</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>«Invio» inserisce una riga con una transazione vuota</strong></span> - se 
          attivata, sposta il cursore nella transazione vuota dopo che l'utente ha premuto
          «invio», altrimenti sposta il cursore di una riga.</p></li><li class="listitem"><p><span class="guilabel"><strong>Espandi liste automaticamente</strong></span> - se attivata, tutte le liste
	  verranno espanse automaticamente quando il cursore sarà posizionato nel campo della lista.</p></li><li class="listitem"><p><span class="guilabel"><strong>Spunta le transazioni liquidate</strong></span> - se selezionata, verranno
	  spuntate automaticamente le transazioni liquidate al momento della riconciliazione.</p></li><li class="listitem"><p><span class="guilabel"><strong>Trasferimento automatico degli interessi</strong></span> - se attivata,
          prima della riconciliazione di un conto che matura o addebita interessi, verrà richiesto
          se inserire una transazione per gli interessi. Attualmente questa impostazione ha effetto 
	  solamente sui seguenti tipi di conti: banca, credito, fondo comune, attività, debiti e crediti
          correnti e passività.</p></li><li class="listitem"><p><span class="guilabel"><strong>Pagamento carta di credito automatico</strong></span> - se selezionata,
          dopo la riconciliazione del conto della carta di credito, verrà richiesto un pagamento con
          la carta di credito.</p></li><li class="listitem"><p><span class="guilabel"><strong>Usa i colori del tema di sistema</strong></span> - se attivata,
          GnuCash utilizzerà i colori del tema di sistema anziché i colori
          di default.</p></li><li class="listitem"><p><span class="guilabel"><strong>I colori della modalità a doppia linea si alternano tra le transazioni
          </strong></span> - se attivata, configura la finestra del registro in modo da alternare
          i colori primario e secondario per ogni transazione, invece che per ogni riga.</p></li><li class="listitem"><p><span class="guilabel"><strong>Disegna delle linee orizzontali fra le righe</strong></span> - se
          attivata, GnuCash disegnerà una linea orizzontale tra le celle di ogni 
          riga.</p></li><li class="listitem"><p><span class="guilabel"><strong>Disegna delle linee verticali fra le colonne</strong></span> - se
          selezionata, GnuCash disegnerà una linea verticale tra le celle di ogni 
          colonna.</p></li></ul></div></div><div class="sect2" title="2.4.10. Resoconti"><div class="titlepage"><div><div><h3 class="title"><a name="basics-reports2"></a>2.4.10. Resoconti</h3></div></div></div><p>La voce <span class="guilabel"><strong>Resoconti</strong></span> del menu preferenze influenza
      il comportamento della finestra dei resoconti.</p><p>In <span class="guilabel"><strong>Resoconti</strong></span>, verranno presentate le opzioni
      predefinite visualizzate nel seguito:</p><div class="screenshot"><div class="mediaobject"><img src="figures/basics_Preferences_Reports.png" alt="Preferenze di GnuCash - Resoconti"><div class="caption"><p>Questa immagine mostra la schermata delle <span class="guilabel"><strong>Preferenze -
            Resoconti</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Valuta predefinita per i resoconti</strong></span> - questa voce
          determina quale valuta predefinita verrà utilizzata quando verrà
          creato un resoconto. Si può scegliere tra <span class="guilabel"><strong>Locale</strong></span> che
          utilizza le impostazioni di sistema, o <span class="guilabel"><strong>Altra:</strong></span> che permette di
          specificare una propria valuta predefinita per i resoconti.</p></li><li class="listitem"><p><span class="guilabel"><strong>Il resoconto viene aperto in una nuova finestra</strong></span> - se si 
          seleziona questa opzione, il resoconto verrà aperto in una nuova finestra invece che in una
          linguetta nella finestra corrente.</p></li></ul></div></div><div class="sect2" title="2.4.11. Stampa"><div class="titlepage"><div><div><h3 class="title"><a name="basics-Printing2"></a>2.4.11. Stampa</h3></div></div></div><p>Le voci delle preferenze per la <span class="guilabel"><strong>Stampa</strong></span> influenzano
	il formato di stampa degli assegni.
      Ulteriori informazioni sulla stampa degli assegni con GnuCash sono reperibili nell'
      <a class="xref" href="appendixd.html" title="Appendice D. Formati di file ausiliari">Appendice D, <i>Formati di file ausiliari</i></a> di questa guida.</p><p>In <span class="guilabel"><strong>Stampa</strong></span>, verranno presentate le opzioni
      predefinite visualizzate nel seguito</p><div class="screenshot"><div class="mediaobject"><img src="figures/basics_Preferences_Printing.png" alt="Preferenze di GnuCash - Stampa"><div class="caption"><p>Questa immagine mostra la schermata delle <span class="guilabel"><strong>Preferenze - 
            Stampa</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Stampa il formato della data</strong></span> - se questa voce è 
	  selezionata, GnuCash stamperà, sotto alla data attuale negli assegni, il
 	  formato della data nel tipo a 8 punti.</p></li><li class="listitem"><p><span class="guilabel"><strong>Stampa i caratteri di blocco</strong></span> - se questa opzione
	  è selezionata, GnuCash stamperà i caratteri "***" prima e dopo ogni campo di
	  testo nell'assegno.</p></li><li class="listitem"><p><span class="guilabel"><strong>Carattere predefinito</strong></span> - il carattere predefinito che
	  verrà utilizzato per la stampa degli assegni.</p></li></ul></div></div><div class="sect2" title="2.4.12. Transazioni pianificate"><div class="titlepage"><div><div><h3 class="title"><a name="basics-schedtrans2"></a>2.4.12. Transazioni pianificate</h3></div></div></div><p>Le voci delle preferenze per le <span class="guilabel"><strong>Transazioni pianificate</strong></span>
      influenzano il comportamento di GnuCash nella pianificazione delle transazioni.
      Ulteriori informazioni sulle transazioni pianificate sono reperibili nella
      <a class="xref" href="txns-registers1.html" title="4.2. Il registro contabile">Sezione 4.2, «Il registro contabile»</a> di questa guida.</p><p>In <span class="guilabel"><strong>Transazioni pianificate</strong></span>, verranno presentate le opzioni
      predefinite visualizzate nel seguito</p><div class="screenshot"><div class="mediaobject"><img src="figures/basics_Preferences_ScheduledTransactions.png" alt="Preferenze di GnuCash - Transazioni pianificate"><div class="caption"><p>Questa immagine mostra la schermata delle <span class="guilabel"><strong>Preferenze - Transazioni
            pianificate</strong></span></p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Avvia all'apertura del file</strong></span> - se selezionata,
          la finestra "dall'ultimo avvio" apparirà all'avvio di GnuCash (o
          meglio quando GnuCash aprirà il file).</p></li><li class="listitem"><p><span class="guilabel"><strong>Crea automaticamente le nuove transazioni</strong></span> - se 
          selezionata, le nuove transazioni pianificate verranno automaticamente
          immesse nel registro. Inoltre, se si seleziona <span class="guilabel"><strong>notifica prima
          che la transazione venga creata</strong></span> verrà mostrata una finestra di 
          conferma per la creazione della transazione.</p></li><li class="listitem"><p><span class="guilabel"><strong>Crea in anticipo di</strong></span> - il numero predefinito
          di giorni in anticipo con cui creare la nuova transazione
          pianificata.</p></li><li class="listitem"><p><span class="guilabel"><strong>Ricorda in anticipo di</strong></span> - il numero di giorni
          predefinito in anticipo in cui ricordare una transazione pianificata.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="basics-interface1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-help1.html">Avanti &gt;&gt;&gt;</a></td></tr><tr><td width="40%" align="left">2.3. L'interfaccia di GnuCash </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.5. Ricevere aiuto</td></tr></table></div></body></html>
