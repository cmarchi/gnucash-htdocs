<html><head><meta http-equiv="Content-Type" content="text/html; charset=UTF-8"><title>8.1. Concetti di base</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_invest.html" title="Capitolo 8. Investimenti"><link rel="prev" href="chapter_invest.html" title="Capitolo 8. Investimenti"><link rel="next" href="invest_accounts1.html" title="8.2. Impostare i conti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.1. Concetti di base</th></tr><tr><td width="20%" align="left"><a accesskey="p" href="chapter_invest.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest_accounts1.html">Avanti &gt;&gt;&gt;</a></td></tr></table><hr></hr></div><div class="sect1" title="8.1. Concetti di base"><div class="titlepage"><div><div><h2 class="title" style="clear: both"><a name="invest_concepts1"></a>8.1. Concetti di base</h2></div></div></div><p>Un investimento è qualsiasi bene che viene acquistato nella speranza
    che generi un'entrata, o che si desidera vendere in futuro a un prezzo
    maggiore di quello con cui è stato acquistato. Partendo da questa semplice 
    definizione, molte cose possono essere considerate degli investimenti: la casa
    in cui si abita, un quadro di valore, le azioni di una società vendute pubblicamente,
    il conto dei risparmi in banca o un certificato di deposito. Queste tipologie di
    investimento verranno discusse in questo capitolo per quanto riguarda
    la loro registrazione in GnuCash.</p><div class="sect2" title="8.1.1. Terminologia"><div class="titlepage"><div><div><h3 class="title"><a name="invest_terms2"></a>8.1.1. Terminologia</h3></div></div></div><p>Prima di discutere specificatamente degli investimenti, è utile avere 
      presente un glossario sulla terminologia relativa agli investimenti. I termini
      presentati più sotto, rappresentano alcuni dei concetti di base e specifici degli 
      investimenti. Si consiglia di acquisire familiarità con essi o, almeno, rifarsi a
      questa sezione se si incontrassero dei termini dubbi nelle sezioni successive.</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Guadagno in conto capitale</strong></span> è la differenza tra
          il prezzo di acquisto e quello di vendita di un investimento. Se il prezzo di vendita
          è inferiore a quello di acquisto si parla di <span class="emphasis"><strong>perdita in conto 
          capitale</strong></span>. Sono anche denominati <span class="emphasis"><strong>guadagno o perdita
          realizzato</strong></span>.</p></li><li class="listitem"><p><span class="emphasis"><strong>Commissione</strong></span> è il costo che viene pagato a un
          mediatore (o broker) per acquistare o vendere dei titoli.</p></li><li class="listitem"><p><span class="emphasis"><strong>Azione ordinaria</strong></span> è un titolo che attesta la proprietà
          di una frazione di una società. Questo è ciò che si acquista quando si compra un'azione
          in una compagnia sul mercato libero. Generalmente si parla anche di <span class="emphasis"><strong>capitale
          azionario</strong></span>.</p></li><li class="listitem"><p><span class="emphasis"><strong>Composizione</strong></span> è il concetto secondo il quale 
          l'interesse reinvestito genera a sua volta altri interessi (interesse
          dell'interesse). Spesso ci si riferisce a questo termine con <span class="emphasis"><strong>interesse
          composto</strong></span>.</p></li><li class="listitem"><p><span class="emphasis"><strong>Dividendi</strong></span> sono dei pagamenti in contanti
          che una società versa ai propri azionisti. L'importo di questi pagamenti
          è generalmente determinato come una frazione dei profitti della società. 
	  Si noti che non tutte le azioni ordinarie forniscono i dividendi.</p></li><li class="listitem"><p><span class="emphasis"><strong>Capitali netti</strong></span> sono investimenti in cui l'investitore
          diviene parte o unico possessore della proprietà di un bene. Sono comprese le
          azioni di una società or real estate.</p></li><li class="listitem"><p><span class="emphasis"><strong>Interesse</strong></span> è ciò che il beneficiario paga al
          prestatore per l'utilizzo del suo denaro. Normalmente, viene espresso
          in percentuale del capitale all'anno. Ad esempio, un conto di risparmio
          con l'1% di interesse (il cliente è il prestatore mentre la banca è il 
          beneficiario) frutterà €1 per ogni €100 lasciati in deposito per ogni
          anno.</p></li><li class="listitem"><p><span class="emphasis"><strong>Liquidità</strong></span> è la misura di quanto un 
          investimento è facilmente convertibile in contanti. Il denaro in 
          un conto di risparmio è facilmente liquidabile, mentre il denaro
          investito in una casa ha una bassa liquidità dato che per vendere 
          una casa occorre del tempo.</p></li><li class="listitem"><p><span class="emphasis"><strong>Somma capitale</strong></span> è l'importo originario di denaro
          investito o prestato.</p></li><li class="listitem"><p><span class="emphasis"><strong>Guadagni e perdite realizzati o non realizzati</strong></span>,
          le perdite e i guadagni non realizzati si hanno quando si verifica una
	  variazione del prezzo di un bene. La perdita o il guadagno si realizzano
	  nel momento in cui il bene viene venduto. Consultare anche
	  <span class="emphasis"><strong>guadagno e perdita in conto capitale</strong></span>.</p></li><li class="listitem"><p><span class="emphasis"><strong>Profitto</strong></span> è l'entrata totale più il guadagno o
          la perdita in conto capitale forniti da un investimento. Consultare anche 
          la definizione di <span class="emphasis"><strong>Rendimento</strong></span>.</p></li><li class="listitem"><p><span class="emphasis"><strong>Rischio</strong></span> è la probabilità che il guadagno
          fornito da un investimento, sia differente da quello ipotizzato. Gli
          investimenti vengono spesso raggruppati in una scala che va dal basso 
          rischio (conti di risparmio, bond) a quello alto (azioni,junk bond). 
          Come regola generale si può affermare che maggiore è il rischio, maggiore
          potrà essere il guadagno.</p></li><li class="listitem"><p><span class="emphasis"><strong>Azionista</strong></span> è una persona che possiede delle azioni
          di una società.</p></li><li class="listitem"><p><span class="emphasis"><strong>Frazionamento azionario</strong></span> avviene quando una società
          decide di emettere un numero multiplo di quote per ogni azione esistente.
          Ad esempio, un frazionamento azionario di "2 a 1" significa che se si possiedono
          100 quote di una azione, se ne riceveranno altre 100 senza costi aggiuntivi.
          Il prezzo unitario della quota verrà adeguato in modo che non vi siano 
          variazioni nel valore netto, quindi nell'esempio il prezzo di per una quota
          verrà dimezzato.</p></li><li class="listitem"><p><span class="emphasis"><strong>Valutazione</strong></span> è il processo attraverso il quale 
          viene determinato il valore o il prezzo con il quale un investimento
          sarebbe venduto in un <span class="quote">«<span class="quote">ragionevole intervallo temporale</span>»</span>.</p></li><li class="listitem"><p><span class="emphasis"><strong>Rendimento</strong></span> è la misura dell'importo di denaro 
          fruttato da un investimento (ad esempio: quante entrate sono derivate da 
          un investimento). Normalmente viene indicato come percentuale del capitale
          investito. Il rendimento non comprende i guadagni o le perdite in capitale
          (consultare la definizione di guadagno). Esempio: un'azione venduta a
          €100 che fornisce €2 di dividendi all'anno, ha un rendimento del 2%.</p></li></ul></div></div><div class="sect2" title="8.1.2. Tipologie di investimento"><div class="titlepage"><div><div><h3 class="title"><a name="invest_types2"></a>8.1.2. Tipologie di investimento</h3></div></div></div><p>Di seguito vengono proposti alcuni dei tipi più diffusi di
      investimenti e, per ognuno di essi, degli esempi.</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Conti o documenti che fruttano interessi</strong></span></p><p>Questo tipo di investimenti permette generalmente di accedere
          immediatamente al denaro; tipicamente vengono pagati degli interessi
          mensili sulla base del denaro depositato. Esempi sono il conto bancario 
          per i risparmi (e alcuni conti correnti che fruttano anche degli interessi)
          e i conti liquidi presso la società di intermediazione. Essi rappresentano
          degli investimenti a rischio molto basso: negli Stati Uniti questi conti sono
          assicurati contro le perdite fino a un limite determinato.</p><p>A volte, gli investimenti che producono interessi, sono
          <span class="emphasis"><strong>bloccati temporalmente</strong></span>. Questo tipo di investimenti 
          richiede che il denaro venga investito per un certo periodo di tempo
          nel quale si riceve un tasso di guadagno predefinito. Generalmente, 
          maggiore è la durata e maggiore è il tasso di interesse. Se si preleva
          del denaro prima della data di maturazione, occorrerà pagare
          una penale. Si tratta di investimenti a rischio relativamente basso.
          Esempi sono i certificati di deposito o alcuni bond governativi. Altri
          tipi di bond possono avere un rendimento più elevato sulla base del
          maggior rischio dovuto alla qualità del <span class="quote">«<span class="quote">tasso di credito</span>»</span>
          dell'ente che li ha emessi.</p></li><li class="listitem"><p><span class="emphasis"><strong>Azioni e fondi comuni</strong></span></p><p>Questo tipo di investimenti avviene in favore di una società 
          di cui si diviene proprietari di una quota. Generalmente non
          sussistono limiti di tempo per le azioni scambiate pubblicamente,
          ma potrebbero esserci delle variazioni sulle tasse da pagare
          per i guadagni in conto capitale a seconda del tempo in cui si
          è rimasti proprietari dell'azione. Quindi le azioni, sono tipicamente
          abbastanza liquide dato che è possibile riavere il possesso del proprio 
          denaro piuttosto velocemente. Questi investimenti comportano un alto rischio
          perché non viene garantito il prezzo futuro dell'azione.</p><p>Un fondo comune rappresenta un meccanismo di investimento a gruppo
          in cui è possibile acquistare diverse azioni contemporaneamente. Per 
          esempio, un "S&amp;P 500 index fund" è un fondo che acquista tutte le 500 
          azioni elencate nell'indice "Standard and Poor's". Quando si acquista 
          una quota di questo fondo, si acquista di fatto un piccolo importo
          di ognuna di queste azioni contenute nel fondo. I fondi comuni sono
          trattati esattamente come una singola azione sia per quanto riguarda
          la tassazione che per quanto concerne la contabilità.</p></li><li class="listitem"><p><span class="emphasis"><strong>Beni immobili</strong></span></p><p>I beni che aumentano il loro valore nel tempo rappresentano
          un'altra forma di investimento. Ne sono degli esempi la casa, un appezzamento
          di terreno o un quadro di valore. Il valore di questo tipo di investimenti è 
          difficile da quantificare fino al momento della vendita. Il carico
          di tasse derivante dalla vendita varia in funzione del bene. Per esempio,
          si può usufruire di detrazioni d'imposta nella vendita di una casa se
          questa è la residenza principale, ma questo tipo di agevolazione
          potrebbe non essere applicata alla vendita di un quadro.</p><p>Gli investimenti in beni immobili sono discussi nel capitolo
          "Deprezzamento e guadagni in conto capitale". Generalmente non c'è molto da fare per
          la contabilità degli investimenti in beni immobili tranne registrarne
          le transazioni di acquisto e di vendita.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_invest.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest_accounts1.html">Avanti &gt;&gt;&gt;</a></td></tr><tr><td width="40%" align="left">Capitolo 8. Investimenti </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.2. Impostare i conti</td></tr></table></div></body></html>
