<html><head><meta http-equiv="Content-Type" content="text/html; charset=UTF-8"><title>10.6. Registrare gli acquisti in valuta estera (come fare)</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_currency.html" title="Capitolo 10. Valute multiple"><link rel="prev" href="currency_howto1.html" title="10.5. Registrare e aggiornare i tassi di cambio per le valute (come fare)"><link rel="next" href="currency_invest1.html" title="10.7. Tracciare gli investimenti in valuta (come fare)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">10.6. Registrare gli acquisti in valuta estera (come fare)</th></tr><tr><td width="20%" align="left"><a accesskey="p" href="currency_howto1.html">&lt;&lt;&lt; Indietro</a> </td><th width="60%" align="center">Capitolo 10. Valute multiple</th><td width="20%" align="right"> <a accesskey="n" href="currency_invest1.html">Avanti &gt;&gt;&gt;</a></td></tr></table><hr></hr></div><div class="sect1" title="10.6. Registrare gli acquisti in valuta estera (come fare)"><div class="titlepage"><div><div><h2 class="title" style="clear: both"><a name="currency_purchase1"></a>10.6. Registrare gli acquisti in valuta estera (come fare)</h2></div></div></div><p>E' possibile operare in due modi differenti.</p><p>1) utilizzando la funzione fornita da GnuCash per il cambio della valuta
    tra i conti quando si effettuano delle transazioni. Questo è utile principalmente
    per le transazioni che avvengono in una volta sola e non per quelle che
    avvengono ripetutamente.</p><p>2) Utilizzando conti separati per questi acquisti, dove tutti i conti
    interessati utilizzano la stessa valuta. Questo è il metodo raccomandato, dato che
    permette di seguire e tracciare meglio le operazioni. In questo modo, si
    esegue una sola transazione per il cambio di valuta e dopo di questa si
    operano delle normali transazioni.</p><p>Nel prosieguo di questa sezione, ci si baserà su una impostazione del tipo
    2)</p><div class="sect2" title="10.6.1. Acquistare un bene in valuta estera"><div class="titlepage"><div><div><h3 class="title"><a name="currency_purchase2"></a>10.6.1. Acquistare un bene in valuta estera</h3></div></div></div><p>Si ipotizzi che la propria residenza abituale sia in Emilia-Romagna, quindi si utilizzi
      l'EURO come valuta predefinita; ma, amando i viaggi alle Bahamas per la pesca,
      si decida di acquistare una barca. Per farlo, si apra un conto bancario in Jamaica,
      si trasferisca del denaro dall'Italia e poi si effettui l'acquisto della barca
      dei propri sogni (in versione ridotta (!)).</p><p>Per registrare tutto questo in GnuCash si utilizzerà la seguente struttura 
      dei conti</p><div class="literallayout"><p><br>
-Attività                        (EUR)<br>
   -Attività correnti              (EUR)<br>
      -Banca italiana       (EUR)<br>
      -Banca Jamaicana      (JMD)<br>
   -Beni immobili                  (EUR)<br>
      -Barca                (JMD)<br>
-Capitali                        (EUR)<br>
   -Bilanci di apertura<br>
      -EUR                  (EUR)<br>
<br>
Nota: la valuta di ogni conto è riportata fra parentesi.<br>
 </p></div><p>Dapprima occorre trasferire del denaro (€10.000) in Jamaica utilizzando
      il conto bancario abituale in Italia (con un saldo di €100.000). La banca
      fissa un tasso di cambio di 1 EUR = 64 JMD e addebita €150 per il
      trasferimento del denaro.</p><div class="screenshot"><div class="mediaobject"><img src="figures/currency_purchase_MoveMoney.png" alt="Trasferimento di valuta"><div class="caption"><p>Trasferimento di denaro in Jamaica</p></div></div></div><p>Selezionare la riga della transazione in Jamaica (€9.850,00), premere il tasto 
      destro del mouse e selezionare <span class="guilabel"><strong>Modifica tasso di cambio</strong></span></p><div class="screenshot"><div class="mediaobject"><img src="figures/currency_purchase_SetExchangeRate.png" alt="Modifica tasso di cambio"><div class="caption"><p>La finestra in cui viene specificato il tasso di cambio per una
          transazione in valuta</p></div></div></div><p>Come tasso di cambio si immetta 1 EUR = 64 JMD, dato che questo è il valore
      fornito dalla propria banca. Premere «Ok» nella finestra di trasferimento del fondo 
      (modifica del tasso di cambio) e salvare la transazione suddivisa. Sotto è riportata
      un'immagine di come dovrebbe presentarsi la struttura dei conti principale.</p><div class="screenshot"><div class="mediaobject"><img src="figures/currency_purchase_BeforeBoat.png" alt="Struttura dei conti prima dell'acquisto della barca"><div class="caption"><p>Struttura dei conti prima dell'acquisto della 
          barca</p></div></div></div><p>Si supponga di aver trovato la barca e, poiché si tratta di un affare a soli JMD 509.000, si 
      decide di acquistarla. Per registrare questa transazione in GnuCash, basta
      inserire una semplice transazione nel conto Attività:Attività correnti:Banca Jamaicana
      prelevando 509.000 JMD e trasferendoli in Attività:Beni immobili:Barca</p><div class="screenshot"><div class="mediaobject"><img src="figures/currency_purchase_AfterBoat.png" alt="Struttura dei conti dopo l'acquisto della barca"><div class="caption"><p>Struttura dei conti dopo l'acquisto della 
          barca</p></div></div></div><p>La struttura dei conti mostra ora che il conto in banca è stato ridotto
      del valore della barca (JMD 509.000), e che il conto della barca nei beni immobili
      è aumentato dello stesso importo. Se è anche stato attivato nel CoA (scelta
      delle colonne) la voce "Totale (EUR)", verrà mostrato il valore corrispondente
      in EURO. Il valore in EURO rispecchierà sempre l'ultimo tasso di cambio che è
      stato automaticamente o manualmente aggiornato con GnuCash.
      </p></div><div class="sect2" title="10.6.2. Acquistare azioni estere"><div class="titlepage"><div><div><h3 class="title"><a name="currency_purchase3"></a>10.6.2. Acquistare azioni estere</h3></div></div></div><p>Un esempio più complicato</p><p>Questo esempio mostra come acquistare azioni scambiate in una valuta
      differente da quella normale.</p><p>In questo esempio si ipotizza di essere in Italia e di aver quindi impostato
      la valuta predefinita a EUR. Si decide di acquistare alcune azioni a Hong Kong valutate in
      HKD.Si desidera anche essere in grado di registrare le varie entrate e uscite
      per ogni azione e per mediatore (brocker).</p><p>Le azioni che si desidera acquistare sono le Beijing Airport (Hong Kong)
      (Dopotutto le Olimpiadi del 2008 a Beijing sono terminate e il prezzo è tornato 
      normale).</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">
         Le azioni di cui sopra (Beijing Airport) sono state scelte solo per
         le finalità di questo esempio, e non dovrebbero essere prese come una pubblicità
         per l'acquisto delle azioni.
      </p></td></tr></table></div><p>E' necessario trovare quale sia il simbolo ticker dell'azione.
      Per farlo, è utile un pò di ricerca su internet e, in particolare,
      su <a class="ulink" href="http://finance.yahoo.com/lookup" target="_top"><em class="citetitle">Yahoo! Finance - Ticker
      Symbol Lookup</em></a> (http://finance.yahoo.com/lookup).
      Questo porta a:</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Beijing Airport</strong></span> ha il simbolo
          0694.HK su Yahoo</p></li></ul></div><p>Dato che si desidera registrare tutte le varie entrate e uscite, si perviene alla 
      seguente struttura dei conti:</p><div class="literallayout"><p><br>
Attività:Investimenti:Conto di brockeraggio:Boom:0694.HK     (Beijing Airport)<br>
Attività:Investimenti:Conto di brockeraggio:Boom:Banca        (HKD)<br>
Capitali:Bilanci di apertura:HKD                            (HKD)<br>
Uscite:Commissioni:Boom.0694.HK                      (HKD)<br>
Entrate:Investimenti:Dividendi:Boom:0694.HK               (HKD)<br>
      </p></div><p>La struttura dei conti assomiglia a questa dopo la creazione di tutti i conti 
      necessari:</p><div class="screenshot"><div class="mediaobject"><img src="figures/currency_purchase_BeforeStocks.png" alt="Struttura dei conti per azioni internazionali"><div class="caption"><p>Struttura dei conti per azioni 
          internazionali</p></div></div></div><p>Le informazioni sull'azione sono visualizzabili nell'editor titoli
      (<span class="guimenu"><strong>Strumenti</strong></span> -&gt; 
      <span class="guimenu"><strong>Editor titoli</strong></span>):</p><div class="screenshot"><div class="mediaobject"><img src="figures/currency_purchase_Commodities.png" alt="Titoli Internazionali"><div class="caption"><p>Titoli Internazionali</p></div></div></div><p>Se non si è ancora trasferito del denaro (HKD 50.000) al conto di brockeraggio
      (Attività:Investimenti:Conto brokeraggio:Boom:Banca), lo si faccia ora o utilizzando il conto del 
      capitale (HKD), o trasferendo denaro da un conto bancario esistente (trasferimento di valuta).</p><p>Si assuma che il prezzo di una azione sia di 3 HKD. Per registrare l'acquisto,
      si apra il conto dei liquidi di brokeraggio in HKD
      (Attività:Investimenti:Conto brockeraggio:Boom:Banca) e si inserisca:</p><div class="literallayout"><p><br>
    Acquisto delle azioni <br>
	Attività:Investimenti:Conto di brockeraggio:Boom:Banca  Prelievo 50.000<br>
	Uscite:Investimenti:Commissioni:Boom_HKD	Deposito 500<br>
	Attività:Investimenti:Conto di brockeraggio:Boom:0694  Deposito 49.500 (16.500 quote)<br>
    </p></div><p>Se non viene visualizzata automaticamente la finestra del "Tasso di cambio", si clicchi con
      il tasto destro del mouse nella riga dell'azione e si selezioni 
      <span class="guilabel"><strong>Modifica tasso di cambio</strong></span>. Nella finestra che verrà aperta, inserire
      il numero di azioni (16.500) nel campo <span class="guilabel"><strong>Trasferisci a:</strong></span> 
      </p><div class="screenshot"><div class="mediaobject"><img src="figures/currency_purchase_ToAmount.png" alt="Trasferimento di fondi"><div class="caption"><p>Impostazione del numero di quote nella finestra del trasferimento fondi</p></div></div></div><p>Se si ritorna alla struttura dei conti, si vedrà che il totale del conto è stato
      modificato in funzione delle quote acquistate.
      </p><div class="screenshot"><div class="mediaobject"><img src="figures/currency_purchase_AfterStocks.png" alt="Azioni Internazionali acquistate"><div class="caption"><p>
            Struttura dei conti con alcune azioni Internazionali
          </p></div></div></div><p>Come si può vedere, il totale in Euro potrebbe essere zero se non è
      stato impostato alcun tasso di cambio tra EUR e HKD. Per porvi rimedio,
      andare in <span class="guimenu"><strong>Strumenti</strong></span> -&gt; <span class="guimenu"><strong>Editor prezzi</strong></span>
      e premere il pulsante <span class="guibutton">Ricevi quotazioni</span> per far sì che
      GnuCash recuperi automaticamente i vari tassi di cambio di cui si 
      ha bisogno.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Questo esempio mostra come le azioni possano essere acquistate
          on una valuta qualsiasi inserendo la transazione relativa nel registro del
          conto dove risiede il denaro utilizzato per pagarle. E' anche possibile inserire
          la transazione dal registro del conto dell'azione, ma si proceda con cautela!
         Operando in questo secondo modo, GnuCash assumerà che il prezzo qui inserito sia
          espresso nella valuta del conto padre dell'azione.</p><p xmlns="">In questo esempio, il conto padre (Attività:Investimenti:Conto brockeraggio:Boom) 
          è impostato in HKD. Dato che si tratta della stessa valuta con cui viene espresso il
          prezzo dell'azione, l'acquisto può essere inserito tranquillamente, in questo caso, 
          dal registro del conto dell'azione.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="currency_howto1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="currency_invest1.html">Avanti &gt;&gt;&gt;</a></td></tr><tr><td width="40%" align="left">10.5. Registrare e aggiornare i tassi di cambio per le valute (come fare) </td><td width="20%" align="center"><a accesskey="u" href="chapter_currency.html">Risali</a></td><td width="40%" align="right"> 10.7. Tracciare gli investimenti in valuta (come fare)</td></tr></table></div></body></html>
