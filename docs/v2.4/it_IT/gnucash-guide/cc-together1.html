<html><head><meta http-equiv="Content-Type" content="text/html; charset=UTF-8"><title>6.5. In pratica</title><meta name="generator" content="DocBook XSL Stylesheets V1.75.2"><link rel="home" href="index.html" title="GnuCash Guida ai concetti e manuale"><link rel="up" href="chapter_cc.html" title="Capitolo 6. Carte di credito"><link rel="prev" href="cc-enterpay1.html" title="6.4. Immettere gli addebiti"><link rel="next" href="chapter_loans.html" title="Capitolo 7. Prestiti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.5. In pratica</th></tr><tr><td width="20%" align="left"><a accesskey="p" href="cc-enterpay1.html">&lt;&lt;&lt; Indietro</a> </td><th width="60%" align="center">Capitolo 6. Carte di credito</th><td width="20%" align="right"> <a accesskey="n" href="chapter_loans.html">Avanti &gt;&gt;&gt;</a></td></tr></table><hr></hr></div><div class="sect1" title="6.5. In pratica"><div class="titlepage"><div><div><h2 class="title" style="clear: both"><a name="cc-together1"></a>6.5. In pratica</h2></div></div></div><p>Ora che sono stati affrontati i concetti di base che stanno dietro le
    varie transazioni che si devono effettuare per tracciare correttamente la propria
    carta di credito in GnuCash, si procederà alla illustrazione di un esempio: si
    effettueranno degli acquisti con la carta di credito, si rimborseranno due di 
    essi, si pagheranno gli interessi sull'importo non pagato, si riconcilierà
    il conto della carta e, infine, si effettuerà un pagamento parziale
    della carta di credito.</p><div class="sect2" title="6.5.1. Aprire il file di GnuCash"><div class="titlepage"><div><div><h3 class="title"><a name="cc-puttoget-openfile"></a>6.5.1. Aprire il file di GnuCash</h3></div></div></div><p>Si inizi aprendo il file dei dati salvato in precedenza,
      <code class="filename">gcashdata_5</code> e lo si salvi come
      <code class="filename">gcashdata_6</code> da subito. La finestra principale dovrebbe
      assomigliare a questa:</p><div class="screenshot"><div class="mediaobject"><img src="figures/cc_accounts.png" alt="Struttura dei conti iniziale"><div class="caption"><p>Struttura dei conti iniziale per il tracciamento di una carta di credito
          nell'esempio pratico.</p></div></div></div></div><div class="sect2" title="6.5.2. Acquisti"><div class="titlepage"><div><div><h3 class="title"><a name="cc-together-purchases2"></a>6.5.2. Acquisti</h3></div></div></div><p>SI supponga di effettuare degli acquisti con la carta Visa. Si inizi
      acquistando €25 di cibo dal Greasy Spoon Cafe, €100 di capi di vestiario da
      Faux Pas Fashions, €25 di carburante da Premium Gasoline, €125 di generi
      alimentari e casalinghi da Groceries R Us (suddivisi in €85 di alimentari
      ed €40 in oggetti per la casa) e infine, €60 di articoli per la casa da
      CheapMart.</p><p>Si ripeta anche l'esercizio del capitolo precedente, acquistando un paio
      di Jeans per €74.99 il 3 Aprile, e si restituiscano due giorni dopo.</p><p>La finestra del registro per le passività della carta di credito
      dovrebbe assomigliare a questa:</p><div class="screenshot"><div class="mediaobject"><img src="figures/cc_purchases.png" alt="Acquisti iniziali con la carta di credito"><div class="caption"><p>Acquisti iniziali con la carta di credito.</p></div></div></div></div><div class="sect2" title="6.5.3. Rimborso"><div class="titlepage"><div><div><h3 class="title"><a name="cc-together-refund2"></a>6.5.3. Rimborso</h3></div></div></div><p>Si supponga ora che il 15 Aprile siano stati restituiti i vestiti
      acquistati l'11 Aprile da Faux Pas Fashions e che essi abbiano restituito 
      il debito sulla carta di credito. Inserire una transazione per il rimborso
      della carta di credito per l'intero importo di €100. Si ricordi di utilizzare 
      lo stesso conto di trasferimento utilizzato per l'acquisto, e inserire
      l'importo nella colonna del pagamento. GnuCash automaticamente completerà
      il nome e il conto di trasferimento, ma immetterà anche automaticamente
      i €100 nella colonna dell'addebito. Sarà necessario reinserire l'importo nella
      colonna dei pagamenti. La transazione sarà come questa:</p><div class="screenshot"><div class="mediaobject"><img src="figures/cc_refund.png" alt="Transazione per la restituzione dell'oggetto"><div class="caption"><p>Restituzione dei vestiti a Faux Pas Fashions, rimborso sulla
            carta di credito.</p></div></div></div></div><div class="sect2" title="6.5.4. Interessi"><div class="titlepage"><div><div><h3 class="title"><a name="cc-together-interest2"></a>6.5.4. Interessi</h3></div></div></div><p>Dopo il mese di acquisti, sfortunatamente, arriva per posta la ricevuta
       della carta di credito oppure si accede a essa tramite internet. Si scopre che sono
       stati addebitati €20 di interessi nell'ultimo giorno di Aprile a causa del saldo
       del mese precedente. Questo viene immesso come una spesa nel conto della
       carta di credito.</p><div class="screenshot"><div class="mediaobject"><img src="figures/cc_interest.png" alt="Interessi"><div class="caption"><p>Interessi.</p></div></div></div></div><div class="sect2" title="6.5.5. Riconciliazione"><div class="titlepage"><div><div><h3 class="title"><a name="cc-together-reconcile2"></a>6.5.5. Riconciliazione</h3></div></div></div><p>All'arrivo della ricevuta della carta di credito, si dovrebbe riconciliare
      il conto della carta di credito con questo documento. Questo avviene utilizzando
      l'applicazione di riconciliazione fornita da GnuCash. Selezionare il conto della 
      carta di credito e selezionare <span class="guimenu"><strong>Operazioni</strong></span> -&gt;
      <span class="guimenu"><strong>Riconcilia...</strong></span>. Questa procedura di riconciliazione è descritta
      in dettaglio nella <a class="xref" href="txns-reconcile1.html" title="4.5. Riconciliazione">Sezione 4.5, «Riconciliazione»</a>, ma comunque ne verrà descritto 
      il processo anche qui. Per questo esempio, si assuma che l'estratto conto della carta
      di credito sia datato 1 Maggio, con un saldo finale di €455. Si inseriscano questi 
      valori nella finestra iniziale di riconciliazione come mostrato qui.</p><div class="screenshot"><div class="mediaobject"><img src="figures/cc_reconcile_init.png" alt="Finestra iniziale di riconciliazione"><div class="caption"><p>Finestra iniziale di riconciliazione del conto.</p></div></div></div><p>Durante il processo di riconciliazione, si devono marcare tutte le 
      transazioni nel conto quando si è certi che esse compaiono sia nel conto
      di GnuCash, sia nell'estratto conto della carta. In questo esempio, come
      mostrato nella figura più sotto, c'è una differenza di €300 tra i conti
      di GnuCash e il documento della carta di credito.</p><div class="screenshot"><div class="mediaobject"><img src="figures/cc_reconcile.png" alt="Finestra principale di riconciliazione"><div class="caption"><p>Finetsra principale di riconciliazione del conto, dove è visualizzata
            una differenza di €300.</p></div></div></div><p>Dopo alcune analisi, si è scoperto di aver dimenticato di registrare un pagamento
      effettuato il 5 Marzo in favore della compagnia della carta di credito per un importo di 
      €300; questo pagamento deve essere inserito con una transazione dal conto corrente bancario
      al conto della carta di credito. A questo punto il documento della carta di credito e il
      conto di GnuCash possono essere riconciliati, con un saldo di €455.</p></div><div class="sect2" title="6.5.6. Pagamento"><div class="titlepage"><div><div><h3 class="title"><a name="cc-together-payment2"></a>6.5.6. Pagamento</h3></div></div></div><p>Nell'ipotesi che sia stata completata la riconciliazione del conto
      della carta di credito, è necessario effettuare un pagamento alla compagnia
      della carta di credito. In questo esempio, si è in debito di €455 ma si restituiranno
      solamente €300 ancora per questo mese. Per fare questo, inserire una transazione dal proprio
      conto bancario al conto della carta di credito, per una somma di €300, che dovrebbe
      diminuire il saldo della carta di credito portandolo a €155. Il registro del conto
      della carta di credito dovrebbe ora assomigliare a questo:</p><div class="screenshot"><div class="mediaobject"><img src="figures/cc_payment.png" alt="Riconciliazione e pagamento"><div class="caption"><p>Registro del conto dopo la riconciliazione e il pagamento.</p></div></div></div><p>Tornare alla finestra principale e salvare il file
      (<code class="filename">gcashdata_6</code>). La struttura dei conti sta continuamente crescendo 
      e dovrebbe assomigliare a questa:</p><div class="screenshot"><div class="mediaobject"><img src="figures/cc_final.png" alt="Finestra principale di GnuCash"><div class="caption"><p>Struttura dei conti di GnuCash dopo la riconciliazione e il pagamento.</p></div></div></div></div><div class="sect2" title="6.5.7. Salvare il file"><div class="titlepage"><div><div><h3 class="title"><a name="cc-puttoget-save"></a>6.5.7. Salvare il file</h3></div></div></div><p>In ultimo, salvare il file dei dati di GnuCash (<code class="filename">gcashdata_6</code>).</p></div><div class="sect2" title="6.5.8. Resoconti"><div class="titlepage"><div><div><h3 class="title"><a name="cc-puttoget-reports"></a>6.5.8. Resoconti</h3></div></div></div><p>Come è stato fatto nel precedente capitolo, si darà uno sguardo ai resoconti per il 
        <span class="guilabel"><strong>Flusso di liquidi</strong></span>, e per le <span class="guilabel"><strong>Transazioni</strong></span>.
      </p><div class="orderedlist"><ol class="orderedlist" type="1"><li class="listitem"><p>Dapprima si analizzi il resoconto del <span class="guilabel"><strong>Flusso di liquidi</strong></span> 
          per il conto <span class="guilabel"><strong>Visa</strong></span> delle passività per il mese di Marzo.</p><p>Select the Flusso di liquidi report from <span class="guimenu"><strong>Resoconti</strong></span> -&gt; 
            <span class="guisubmenu"><strong>Entrate &amp; uscite</strong></span> -&gt; 
            <span class="guimenuitem"><strong>Flusso di liquidi</strong></span>
          </p><div class="screenshot"><div class="mediaobject"><img src="figures/cc_CashFlow.png" alt="Resoconto del flusso di liquidi per il mese di Marzo"><div class="caption"><p>Questa immagine mostra il resoconto del flusso di liquidi dopo il
                <a class="xref" href="chapter_cc.html" title="Capitolo 6. Carte di credito">Capitolo 6, <i>Carte di credito</i></a>.</p></div></div></div></li><li class="listitem"><p>Si controlli ora il corrispondente resoconto delle transazioni per il conto
          Visa.
          </p><p>Selezionare il resoconto delle transazioni da <span class="guimenu"><strong>Resoconti</strong></span> -&gt; 
            <span class="guimenuitem"><strong>Resoconto delle transazioni</strong></span>
          </p><div class="screenshot"><div class="mediaobject"><img src="figures/cc_TransactionRptVisa.png" alt="Resoconto delle transazioni per il conto Visa nei mesi di Marzo e Aprile"><div class="caption"><p>Questa immagine mostra il resoconto delle transazioni per il conto Visa nei mesi
		 di Marzo e Aprile.
                </p></div></div></div></li><li class="listitem"><p>Si cambi ora il resoconto delle transazioni per mostrare solamente i vari conti
		delle uscite.
          </p><div class="screenshot"><div class="mediaobject"><img src="figures/cc_TransactionRptExpenses.png" alt="Resoconto delle transazioni per i conti delle uscite nel mese di Aprile"><div class="caption"><p>Questa immagine mostra il resoconto delle transazioni per i vari conti delle
			uscite nel mese di Aprile.
                </p></div></div></div></li></ol></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="cc-enterpay1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_loans.html">Avanti &gt;&gt;&gt;</a></td></tr><tr><td width="40%" align="left">6.4. Immettere gli addebiti </td><td width="20%" align="center"><a accesskey="u" href="chapter_cc.html">Risali</a></td><td width="40%" align="right"> Capitolo 7. Prestiti</td></tr></table></div></body></html>
