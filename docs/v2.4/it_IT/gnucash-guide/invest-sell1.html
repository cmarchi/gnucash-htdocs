<html><head><meta http-equiv="Content-Type" content="text/html; charset=UTF-8"><title>8.7. Vendere le azioni</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_invest.html" title="Capitolo 8. Investimenti"><link rel="prev" href="invest-stockprice1.html" title="8.6. Impostare il prezzo delle quote"><link rel="next" href="invest-dividends1.html" title="8.8. Dividendi"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.7. Vendere le azioni</th></tr><tr><td width="20%" align="left"><a accesskey="p" href="invest-stockprice1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest-dividends1.html">Avanti &gt;&gt;&gt;</a></td></tr></table><hr></hr></div><div class="sect1" title="8.7. Vendere le azioni"><div class="titlepage"><div><div><h2 class="title" style="clear: both"><a name="invest-sell1"></a>8.7. Vendere le azioni</h2></div></div></div><p>L’inserimento di un investimento che si sta vendendo avviene allo stesso modo dell’acquisto con la differenza che il costo totale della transazione è inserita nella colonna con l’intestazione <span class="emphasis"><strong>Vendi</strong></span> e l’importo da inserire nella colonna delle <span class="emphasis"><strong>Quote</strong></span> deve essere negativo. Il ricavo netto derivante della vendita deve essere trasferito dal conto delle azioni al proprio conto bancario o di mediazione (conto di brokeraggio).</p><p>La registrazione corretta della vendita delle azioni <span class="emphasis"><strong>DEVE</strong></span> avvenire utilizzando una transazione suddivisa. In essa occorre contabilizzare il profitto (o la perdita) come entrata derivante da un conto <span class="emphasis"><strong>Entrate:Guadagni in capitale</strong></span> (o <span class="emphasis"><strong>Uscite:Perdita in capitale</strong></span>). Per bilanciare questa entrata, è necessario inserire nella suddivisione, per due volte, l’attività derivante dalle azioni: una per registrare la vendita (utilizzando il numero corretto di azioni e del prezzo unitario) e una volta per bilanciare il profitto ottenuto (impostando il numero di azioni a 0 e il prezzo unitario anch’esso a 0).</p><p>Nello schema con transazione suddivisa presentato di seguito, il simbolo NUM_AZIONI rappresenta il numero di azioni che si desidera vendere, PREZZO_VENDITA è il prezzo con il quale vengono vendute le azioni, VENDITA_LORDA è il totale ottenuto dalla vendita delle azioni ed è pari a NUM_AZIONI x PREZZO_VENDITA; UTILE è l’importo di denaro ricavato dalla vendita; COMMISSIONI sono le spese di mediazione sostenute e infine VENDITA_NETTA è l’importo netto di denaro guadagnato con la vendita e pari a VENDITA_LORDA - COMMISSIONI.</p><div class="table"><a name="id2805464"></a><p class="title"><b>Tabella 8.1. Vendere azioni utilizzando lo schema della transazione suddivisa</b></p><div class="table-contents"><table summary="Vendere azioni utilizzando lo schema della transazione suddivisa" border="1"><colgroup><col><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Numero di quote</strong></span></td><td><span class="emphasis"><strong>Prezzo quota</strong></span></td><td><span class="emphasis"><strong>Acquisto totale</strong></span></td><td><span class="emphasis"><strong>Vendita totale</strong></span></td></tr><tr><td>Attività:Banca</td><td> </td><td> </td><td>VENDITA_NETTA</td><td> </td></tr><tr><td>Attività:Azioni:SIMBOLO</td><td>-NUM_AZIONI</td><td>PREZZO_VENDITA</td><td> </td><td>VENDITA_LORDA</td></tr><tr><td>Attività:Azioni:SIMBOLO</td><td>0</td><td>0</td><td>UTILE</td><td>(Perdita)</td></tr><tr><td>Entrate:Guadagni in capitale</td><td> </td><td> </td><td>(Perdita)</td><td>UTILE</td></tr><tr><td>Uscite:Commissioni</td><td> </td><td> </td><td>COMMISSIONI</td><td> </td></tr></tbody></table></div></div><br class="table-break"><p>Se la vendita delle azioni verrà registrata come un guadagno in conto capitale, consultare <a class="xref" href="chapter_capgain.html" title="Capitolo 9. Guadagni in conto capitale">Capitolo 9, <i>Guadagni in conto capitale</i></a> e <a class="xref" href="chapter_dep.html" title="Capitolo 11. Deprezzamento">Capitolo 11, <i>Deprezzamento</i></a> per ricevere ulteriori informazioni sull’argomento.</p><div class="sect2" title="8.7.1. Esempio - Vendita delle azioni in guadagno"><div class="titlepage"><div><div><h3 class="title"><a name="invest-sellexample2"></a>8.7.1. Esempio - Vendita delle azioni in guadagno</h3></div></div></div><p>Si ipotizzi di aver acquistato 100 azioni di una società per €20 ad azione e che ora si desideri venderle per €36 ad azione. Utilizzando lo schema a transazione suddivisa appena descritto PREZZO_ACQUISTO è €20 (il prezzo di acquisto iniziale), NUM_AZIONI è 100, ACQUISTO_TOTALE è €2000 (il costo di acquisto originale), VENDITA_LORDA è €3.600 e, infine, UTILE è €1.525 (VENDITA_LORDA-ACQUISTO_TOTALE-COMMISSIONI).</p><div class="table"><a name="id2805633"></a><p class="title"><b>Tabella 8.2. Schema a transazione suddivisa per la vendita delle azioni</b></p><div class="table-contents"><table summary="Schema a transazione suddivisa per la vendita delle azioni" border="1" width="50%"><colgroup><col><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Quote</strong></span></td><td><span class="emphasis"><strong>Prezzo</strong></span></td><td><span class="emphasis"><strong>Compra</strong></span></td><td><span class="emphasis"><strong>Vendi</strong></span></td></tr><tr><td>Attività:Banca</td><td> </td><td> </td><td>3525,00</td><td> </td></tr><tr><td>Attività:Azioni:SIMBOLO</td><td>-100</td><td>36,00</td><td> </td><td>3600,00</td></tr><tr><td>Attività:Azioni:SIMBOLO</td><td>0</td><td>0</td><td>1600,00</td><td> </td></tr><tr><td>Entrate:Guadagni in capitale</td><td> </td><td> </td><td> </td><td>1600,00</td></tr><tr><td>Uscite:Commissioni</td><td> </td><td> </td><td>75,00</td><td> </td></tr></tbody></table></div></div><br class="table-break"><div class="screenshot"><div class="mediaobject"><img src="figures/invest_sellstock.png" alt="Esempio di vendita delle azioni"><div class="caption"><p>Un esempio di vendita delle azioni in guadagno. Sono state acquistate 100 azioni di AMZN per €20 ad azione e vendute a €36.</p></div></div></div><div class="screenshot"><div class="mediaobject"><img src="figures/invest_sellstock2.png" alt="Esempio di vendita delle azioni"><div class="caption"><p>Immagine della struttura dei conti dopo l’esempio di vendita dell’azione per il guadagno.</p></div></div></div></div><div class="sect2" title="8.7.2. Esempio - Vendere le azioni in perdita"><div class="titlepage"><div><div><h3 class="title"><a name="invest-sellexampleloss"></a>8.7.2. Esempio - Vendere le azioni in perdita</h3></div></div></div><p>Si ipotizzi di aver acquistato 100 azioni di una società per €100 ad azioni e si desideri ora venderle a €50 cadauna. Adottando lo schema a transazione suddivisa descritto in precedenza, PREZZO_ACQUISTO vale €100 (il prezzo di acquisto iniziale), NUM_AZIONI è 100, ACQUISTO_TOTALE è €10.000 (il prezzo totale di acquisto originale), (Perdita) è €5.000 e, infine, VENDITA_LORDA è €5.000. Si assuma anche che l’importo delle commissioni sia di €100,00.</p><div class="table"><a name="id2805846"></a><p class="title"><b>Tabella 8.3. Vendita delle azioni in perdita utilizzando lo schema a transazione suddivisa</b></p><div class="table-contents"><table summary="Vendita delle azioni in perdita utilizzando lo schema a transazione suddivisa" border="1" width="50%"><colgroup><col><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Quote</strong></span></td><td><span class="emphasis"><strong>Prezzo</strong></span></td><td><span class="emphasis"><strong>Compra</strong></span></td><td><span class="emphasis"><strong>Vendi</strong></span></td></tr><tr><td>Attività:Banca</td><td> </td><td> </td><td>4900,00</td><td> </td></tr><tr><td>Attività:Azioni:SIMBOLO</td><td>-100</td><td>50,00</td><td> </td><td>5000,00</td></tr><tr><td>Attività:Azioni:SIMBOLO</td><td>0</td><td>0</td><td> </td><td>5000,00</td></tr><tr><td>Entrate:Guadagni in capitale</td><td> </td><td> </td><td>5000,00</td><td>0</td></tr><tr><td>Uscite:Commissioni</td><td> </td><td> </td><td>100</td><td> </td></tr></tbody></table></div></div><br class="table-break"><p>Nota: è possibile anche inserire la perdita come un numero positivo nella colonna <span class="quote">«<span class="quote">Compra</span>»</span> o come un numero negativo nella colonna <span class="quote">«<span class="quote">Vendi</span>»</span>; <strong class="application"><code>GnuCash</code></strong> sposterà automaticamente il <span class="quote">«<span class="quote">profitto negativo</span>»</span> nell’altra colonna.</p><div class="screenshot"><div class="mediaobject"><img src="figures/invest_sellstockLoss.png" alt="Esempio di vendita delle azioni in perdita"><div class="caption"><p>Sopra è riportata un’immagine dell’esempio di vendita della azioni. Sono state acquistate 100 azioni a €100,00 cadauna e vendute per €50.</p></div></div></div><div class="screenshot"><div class="mediaobject"><img src="figures/invest_sellstockLoss2.png" alt="Esempio di vendita delle azioni in perdita"><div class="caption"><p>Un’immagine della struttura dei conti derivata dall’esempio di vendita delle azioni in perdita.</p></div></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest-stockprice1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest-dividends1.html">Avanti &gt;&gt;&gt;</a></td></tr><tr><td width="40%" align="left">8.6. Impostare il prezzo delle quote </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.8. Dividendi</td></tr></table></div></body></html>
