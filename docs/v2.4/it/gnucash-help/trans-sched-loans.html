<html><head><meta http-equiv="Content-Type" content="text/html; charset=UTF-8"><title>7.3. Assistente per mutui e ipoteche</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="trans-sched-slr.html" title="7.2. Assistente dall’ultimo avvio"><link rel="next" href="stock-split.html" title="7.4. Registrare un frazionamento azionario"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.3. Assistente per mutui e ipoteche</th></tr><tr><td width="20%" align="left"><a accesskey="p" href="trans-sched-slr.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="stock-split.html">Avanti &gt;&gt;&gt;</a></td></tr></table><hr></hr></div><div class="sect1" title="7.3. Assistente per mutui e ipoteche"><div class="titlepage"><div><div><h2 class="title" style="clear: both"><a name="trans-sched-loans"></a>7.3. Assistente per mutui e ipoteche</h2></div></div></div><p>Questa procedura guidata crea una transazione pianificata per il rimborso di un prestito. Quando è utilizzato per creare una transazione pianificata, l’assistente crea una formula variabile in modo che l’interesse composto venga correttamente calcolato. Per avviare l’assistente occorre selezionare <span class="guilabel"><strong>Operazioni</strong></span> → <span class="guisubmenu"><strong>Transazioni pianificate</strong></span> → <span class="guimenuitem"><strong>Rimborso di mutui e ipoteche...</strong></span> dal menu principale.’</p><p>L’assistente per il rimborso di mutui e ipoteche presenta all’avvio una schermata che descrive brevemente la sua funzione. I tre pulsanti in basso nella finestra rimarranno invariati in tutte le finestre dell’assistente.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guibutton">Annulla</span> permette di uscire dall’assistente e cancellare la creazione della transazione pianificata. Qualunque scelta fatta all’interno dell’assistente fino a questo punto, verrà persa.</p></li><li class="listitem"><p>Il pulsante <span class="guibutton">Indietro</span> farà apparire la schermata precedente in modo da poter modificare una selezione fatta in quella finestra.</p></li><li class="listitem"><p>Il pulsante <span class="guibutton">Avanti</span> permette di avanzare nella procedura.</p></li></ul></div><p>La schermata seguente permette di inserire le informazioni essenziali per il prestito. Queste sono fornite normalmente dalla banca al momento della firma dei documenti da parte del debitore. Qui è inoltre possibile impostare il conto che la transazione pianificata utilizzerà per inoltrare il pagamento.</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Conto del mutuo:</strong></span> scegliere un conto per le transazioni di pagamento del mutuo o utilizzare il tasto «Nuovo...» per creare un nuovo conto per le transazioni.</p></li><li class="listitem"><p><span class="guilabel"><strong>Importo:</strong></span> l’ammontare del prestito.</p></li><li class="listitem"><p><span class="guilabel"><strong>Tasso d’interesse:</strong></span> inserire il tasso di interesse applicato al prestito.</p></li><li class="listitem"><p><span class="guilabel"><strong>Tipo:</strong></span> scegliere il tipo di prestito. Se viene impostato il tasso fisso, il riquadro della frequenza è disabilitato.</p></li><li class="listitem"><p><span class="guilabel"><strong>Frequenza di variazione del tasso di interesse:</strong></span> scegliere la frequenza con cui il tasso cambia e la data di inizio del cambiamento.</p></li><li class="listitem"><p><span class="guilabel"><strong>Data d’inizio:</strong></span> selezionare la data in cui il prestito è stato acceso.</p></li><li class="listitem"><p><span class="guilabel"><strong>Durata:</strong></span> inserire la durata del prestito.</p></li><li class="listitem"><p><span class="guilabel"><strong>Mesi rimanenti:</strong></span> questo valore dovrebbe essere calcolato automaticamente. Scegliere il numero di mesi che mancano all’estinzione del prestito.</p></li></ul></div><p>La schermata successiva è destinata all’impostazione del conto di garanzia, dell’assicurazione e delle opzioni delle tasse per il prestito; È utile soprattutto per i pagamenti dei mutui. Quando ognuna di queste opzioni è impostata, vengono abilitate delle pagine aggiuntive nell’assistente per impostare queste voci del pagamento. Tutte le pagine verranno descritte in questa sezione anche se alcune potrebbero non venire visualizzate se l’opzione corrispondente non è stata scelta.</p><div class="itemizedlist"><ul class="itemizedlist" type="disc"><li class="listitem"><p>... usare un conto destinato a garanzia per i pagamenti?: questa opzione abilita l’utilizzo di un conto impostato per tracciare i pagamenti a garanzia. Se il mutuo o il prestito utilizzano un conto destinato a garanzia per il pagamento delle tasse, dell’assicurazione ecc... allora si imposti il conto qui.</p></li><li class="listitem"><p>... pagare imposte?: aggiunge una schermata per impostare una transazione pianificata dedicata al pagamento delle tasse.</p></li><li class="listitem"><p>... pagare assicurazione?: aggiunge una schermata per impostare una transazione pianificata dedicata al pagamento dell’assicurazione.</p></li><li class="listitem"><p>... pagare "PMI"?: aggiunge una schermata per impostare una transazione pianificata per il pagamento della PMI (Private Mortgage Insurance = assicurazione privata sul mutuo).</p></li><li class="listitem"><p>... pagare altre uscite?: aggiunge una schermata addizionale per impostare una transazione pianificata dedicata al pagamento delle altre spese relative al prestito.</p></li></ul></div><p>La schermata successiva permette di impostare i dettagli della transazione pianificata per il rimborso del mutuo.</p><div class="itemizedlist"><ul class="itemizedlist" type="disc"><li class="listitem"><p>Nome: il nome che, immesso in questo campo, verrà utilizzato per identificare la transazione pianificata, la sua descrizione e il promemoria.</p></li><li class="listitem"><p>Importo: visualizza le variabili utilizzate per il calcolo della rata da pagare.</p></li><li class="listitem"><p>Pagamento da: scegliere un conto da cui pagare il prestito.</p></li><li class="listitem"><p>Capitale a: scegliere un conto in cui trasferire il pagamento della parte del prestito per il rimborso del capitale.</p></li><li class="listitem"><p>Interessi a: scegliere un conto in cui trasferire il pagamento della parte del prestito per il rimborso degli interessi.</p></li><li class="listitem"><p>Remainder to: Choose an account to transfer the rest of the payment amount to.</p></li><li class="listitem"><p>Frequenza: selezionare la frequenza delle rate e la data di inizio del rimborso.</p></li></ul></div><p>La schermata successiva permette di impostare i dettagli della transazione pianificata per il pagamento delle tasse.</p><div class="itemizedlist"><ul class="itemizedlist" type="disc"><li class="listitem"><p>Nome: il nome che, immesso in questo campo, verrà utilizzato per identificare la transazione pianificata, la sua descrizione e il promemoria.</p></li><li class="listitem"><p>Importo: inserire l’importo da pagare.</p></li><li class="listitem"><p>Pagamento da: scegliere un conto da cui trasferire l’importo per il pagamento delle tasse.</p></li><li class="listitem"><p>Pagamento a: scegliere un conto verso cui trasferire l’importo per il pagamento delle tasse.</p></li><li class="listitem"><p>Frequenza di pagamento: selezionare la frequenza e la data di inizio per il pagamento delle imposte.</p></li></ul></div><p>La schermata successiva permette di impostare i dettagli della transazione pianificata per il pagamento dell’assicurazione.</p><div class="itemizedlist"><ul class="itemizedlist" type="disc"><li class="listitem"><p>Nome: il nome che, immesso in questo campo, verrà utilizzato per identificare la transazione pianificata, la sua descrizione e il promemoria.</p></li><li class="listitem"><p>Importo: inserire l’importo da pagare.</p></li><li class="listitem"><p>Pagamento da: scegliere un conto da cui trasferire l’importo per il pagamento della PMI.</p></li><li class="listitem"><p>Pagamento a: scegliere un conto verso cui trasferire l’importo per il pagamento della PMI.</p></li><li class="listitem"><p>Frequenza di pagamento: selezionare la frequenza e la data di inizio per il pagamento della PMI.</p></li></ul></div><p>La schermata successiva permette di impostare i dettagli della transazione pianificata per il pagamento dell’assicurazione privata sui mutui ipotecari.</p><div class="itemizedlist"><ul class="itemizedlist" type="disc"><li class="listitem"><p>Nome: il nome che, immesso in questo campo, verrà utilizzato per identificare la transazione pianificata, la sua descrizione e il promemoria.</p></li><li class="listitem"><p>Importo: inserire l’importo da pagare.</p></li><li class="listitem"><p>Pagamento da: scegliere un conto da cui trasferire l’importo per il pagamento dell’importo dell’assicurazione.</p></li><li class="listitem"><p>Pagamento a: scegliere un conto verso cui trasferire l’importo per il pagamento dell’assicurazione.</p></li><li class="listitem"><p>Frequenza di pagamento: selezionare la frequenza e la data di inizio per il pagamento dell’assicurazione.</p></li></ul></div><p>La schermata successiva permette di impostare i dettagli della transazione pianificata per il pagamento delle altre spese.</p><div class="itemizedlist"><ul class="itemizedlist" type="disc"><li class="listitem"><p>Nome: il nome che, immesso in questo campo, verrà utilizzato per identificare la transazione pianificata, la sua descrizione e il promemoria.</p></li><li class="listitem"><p>Importo: inserire l’importo da pagare.</p></li><li class="listitem"><p>Pagamento da: scegliere un conto da cui trasferire l’importo per il pagamento delle altre spese.</p></li><li class="listitem"><p>Pagamento a: scegliere un conto verso cui trasferire l’importo per il pagamento delle altre spese.</p></li><li class="listitem"><p>Frequenza di pagamento: selezionare la frequenza e la data di inizio per il pagamento delle altre spese.</p></li></ul></div><p>L’ultima schermata fornisce una lista di tre scelte possibili per terminare l’assistente.</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guibutton">Annulla</span> permette di uscire dall’assistente e cancellare la creazione della transazione pianificata per il prestito. Qualunque scelta fatta all’interno dell’assistente fino a questo punto, verrà persa.</p></li><li class="listitem"><p>Il pulsante <span class="guilabel"><strong>Indietro</strong></span> riporterà alla schermata precedente permettendo la modifica delle opzioni immesse in precedenza.</p></li><li class="listitem"><p>Il pulsante <span class="guilabel"><strong>Termina</strong></span> terminerà l’assistente e creerà la transazione pianificata.</p></li></ul></div><p>Ora si dovrebbe avere la transazione pianificata per il rimborso del mutuo o del prestito, impostata correttamente.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="trans-sched-slr.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="stock-split.html">Avanti &gt;&gt;&gt;</a></td></tr><tr><td width="40%" align="left">7.2. Assistente dall’ultimo avvio </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.4. Registrare un frazionamento azionario</td></tr></table></div></body></html>
