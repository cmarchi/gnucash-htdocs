<html><head><meta http-equiv="Content-Type" content="text/html; charset=UTF-8"><title>7.3. Calcoli</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_loans.html" title="Capitolo 7. Prestiti"><link rel="prev" href="loans_accounts1.html" title="7.2. Impostare i conti"><link rel="next" href="loans_mortgage1.html" title="7.4. Mutuo per la casa (come fare)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.3. Calcoli</th></tr><tr><td width="20%" align="left"><a accesskey="p" href="loans_accounts1.html">&lt;&lt;&lt; Indietro</a> </td><th width="60%" align="center">Capitolo 7. Prestiti</th><td width="20%" align="right"> <a accesskey="n" href="loans_mortgage1.html">Avanti &gt;&gt;&gt;</a></td></tr></table><hr></hr></div><div class="sect1" title="7.3. Calcoli"><div class="titlepage"><div><div><h2 class="title" style="clear: both"><a name="loans_calcs1"></a>7.3. Calcoli</h2></div></div></div><p>Determinare i piani di ammortamento per un prestito, gli importi delle rate, il valore totale o i tassi di interesse può risultare a volte complesso. Per assistere l’utente in questo tipo di calcoli, <strong class="application"><code>GnuCash</code></strong> incorpora un <span class="guilabel"><strong>calcolatore di prestiti</strong></span>. Per accedervi, selezionare la voce <span class="guimenu"><strong>Strumenti</strong></span> → <span class="guimenuitem"><strong>Calcolatore di prestiti</strong></span>.</p><div class="screenshot"><div class="mediaobject"><img src="figures/loans_fcalc.png" alt="Calcolatore di prestiti"><div class="caption"><p>Il <span class="guilabel"><strong>calcolatore di prestiti</strong></span> di <strong class="application"><code>GnuCash</code></strong>.</p></div></div></div><p>Il <span class="guilabel"><strong>calcolatore di prestiti</strong></span> può essere utilizzato per calcolare ognuno di questi parametri: <span class="guilabel"><strong>Numero di rate</strong></span>, <span class="guilabel"><strong>Tasso di interesse</strong></span>, <span class="guilabel"><strong>Valore attuale</strong></span>, <span class="guilabel"><strong>Rata </strong></span>, o <span class="guilabel"><strong>Valore futuro</strong></span>, ammesso che gli altri quattro siano stati definiti. Sarà inoltre necessario specificare l’interesse composto e il metodo di pagamento.</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Numero di rate</strong></span> - il numero di rate in cui è suddiviso il prestito.</p></li><li class="listitem"><p><span class="emphasis"><strong>Tasso di interesse</strong></span> - il tasso di interesse nominale del prestito, per esempio il tasso annuo di interesse.</p></li><li class="listitem"><p><span class="emphasis"><strong>Valore attuale</strong></span> - il valore a oggi del prestito, per esempio l’importo ancora da versare per estinguere il prestito.</p></li><li class="listitem"><p><span class="emphasis"><strong>Rata</strong></span> - l’importo da pagare come rata.</p></li><li class="listitem"><p><span class="emphasis"><strong>Valore futuro</strong></span> - il valore futuro del prestito, per esempio l’importo ancora da versare alla scadenza del prestito.</p></li><li class="listitem"><p><span class="emphasis"><strong>Interesse composto</strong></span> - esistono due metodi per calcolare l’interesse composto, discreto o continuo. Per l’interesse composto discreto, selezionare la frequenza dal menu a tendina con un intervallo variabile da annuale a quotidiano.</p></li><li class="listitem"><p><span class="emphasis"><strong>Rata</strong></span> - il menu a tendina permette la scelta della frequenza di pagamento con un intervallo che va dall’anno al giorno. Si può anche scegliere se il pagamento avviene all’inizio od alla fine del periodo. Ai pagamenti all’inizio del periodo viene applicato il tasso di interesse can also select whether your payments occur at the beginning or end of the period. Payments made at the beginning of the payment period have interest applied to the payment as well as any previous money paid or money still owed.</p></li></ul></div><div class="sect2" title="7.3.1. Esempio: rate mensili"><div class="titlepage"><div><div><h3 class="title"><a name="loans_calcsexample1_2"></a>7.3.1. Esempio: rate mensili</h3></div></div></div><p>Quale sarebbe la rata mensile per un prestito di €100.000 da restituire in 30 anni a un tasso costante del 4% composto mensilmente?</p><p>Questa situazione è mostrata nell’immagine d’esempio più in alto. Per eseguire questo calcolo, si deve impostare il numero di rate a 360 (12 mesi per 30 anni), il tasso di interesse a 4, il valore attuale a 100.000, lasciare vuoto il capo della rata e impostare il valore futuro a 0 (si desidera estinguere completamente il prestito e non avere altro da pagare alla fine del mutuo). L’interesse composto va impostato a mensilmente, le rate sono anch’esse mensili assumendo il pagamento alla fine del periodo e l’interesse composto discreto. Premere quindi il pulsante <span class="guibutton">Calcola</span>. Il risultato dovrebbe essere €-477.42.</p><p>Risposta: la rata mensile ammonterebbe a €477.42.</p></div><div class="sect2" title="7.3.2. Esempio: durata del prestito"><div class="titlepage"><div><div><h3 class="title"><a name="loans_calcsexample2_2"></a>7.3.2. Esempio: durata del prestito</h3></div></div></div><p>Per quanto tempo si dovrebbe pagare un prestito di €20.000 al tasso fisso del 10% composto mensilmente e pagando una rata mensile di €500?</p><p>Per eseguire questo calcolo, lasciare vuoto il campo del <span class="guilabel"><strong>numero di rate</strong></span>, impostare il <span class="guilabel"><strong>tasso di interesse</strong></span> a <span class="emphasis"><strong>10</strong></span>, il <span class="guilabel"><strong>valore attuale</strong></span> a <span class="emphasis"><strong>20.000</strong></span>, l’<span class="guilabel"><strong>importo della rata</strong></span> a <span class="emphasis"><strong>-500</strong></span> e il <span class="guilabel"><strong>valore futuro</strong></span> a <span class="emphasis"><strong>0</strong></span> (si desidera estinguere completamente il prestito e non avere altro da pagare alla fine dello stesso). L’<span class="guilabel"><strong>interesse composto</strong></span> va impostato a <span class="guilabel"><strong>mensilmente</strong></span>, le rate sono anch’esse mensili assumendo il pagamento alla fine del periodo e l’interesse composto <span class="guilabel"><strong>discreto</strong></span>. Premere quindi il pulsante <span class="guibutton">Calcola</span>. Il risultato dovrebbe essere 49.</p><p>Risposta: si dovrà pagare il prestito per 4 anni e 1 mese (49 mesi).</p></div><div class="sect2" title="7.3.3. Avanzato: dettagli sui calcoli"><div class="titlepage"><div><div><h3 class="title"><a name="loans_calcsdetails2"></a>7.3.3. Avanzato: dettagli sui calcoli</h3></div></div></div><p>Per poter discutere le formule matematiche utilizzate dal <span class="guilabel"><strong>calcolatore di prestiti</strong></span>, è necessario definire prima di tutto alcune variabili. </p><div class="literallayout"><p><br>
 n  == numero di rate<br>
 %i  == tasso di interesse nominale applicato TAN<br>
 PV  == valore attuale<br>
 PMT == rata<br>
 FV  == valore futuro<br>
 CF == frequenza di composizione per anno<br>
 PF == frequenza di pagamento per anno<br>
<br>
Valori comuni per CF e PF sono:<br>
   1   == annuale<br>
   2   == semestrale<br>
   3   == quadrimestrale<br>
   4   == trimestrale<br>
   6   == bimestrale<br>
   12  == mensile<br>
   24  == quindicinale<br>
   26  == bisettimanale<br>
   52  == settimanale<br>
   360 == giornaliero<br>
   365 == giornaliero<br>
</p></div><div class="sect3" title="7.3.3.1. Conversione fra tasso di interesse nominale e effettivo"><div class="titlepage"><div><div><h4 class="title"><a name="loans_calcsdetails_i2"></a>7.3.3.1. Conversione fra tasso di interesse nominale e effettivo</h4></div></div></div><p>Quando si ha bisogno della soluzione per n, PV, PMT o FV, Il tasso di interesse nominale <span class="quote">«<span class="quote">i</span>»</span> deve prima essere convertito in quello effettivo <span class="quote">«<span class="quote">ieff</span>»</span>. Quest’ultimo è poi utilizzato per calcolare la variabile selezionata. Quando si vuole invece conoscere il valore di <span class="quote">«<span class="quote">i</span>»</span>, il calcolo fornisce il tasso di interesse efficace <span class="quote">«<span class="quote">ieff</span>»</span>. Quindi, occorre conoscere la relazione che lega i valori di <span class="quote">«<span class="quote">i</span>»</span> e di <span class="quote">«<span class="quote">ieff</span>»</span>.</p><div class="literallayout"><p><br>
Per calcolare <span class="quote">«<span class="quote">i</span>»</span> noto <span class="quote">«<span class="quote">ieff</span>»</span>, vengono utilizzate le seguenti espressioni:<br>
Interesse discreto:     <span class="emphasis"><strong>ieff = (1 + i/CF)^(CF/PF) - 1</strong></span><br>
Interesse continuo: <span class="emphasis"><strong>ieff = e^(i/PF) - 1 = exp(i/PF) - 1</strong></span><br>
<br>
Per calcolare <span class="quote">«<span class="quote">ieff</span>»</span> noto <span class="quote">«<span class="quote">i</span>»</span>, vengono utilizzate le seguenti espressioni:<br>
Interesse discreto:      <span class="emphasis"><strong>i = CF*[(1+ieff)^(PF/CF) - 1]</strong></span><br>
Interesse continuo: <span class="emphasis"><strong>i = ln[(1+ieff)^PF]</strong></span><br>
</p></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">NOTA: nelle equazioni seguenti per le transazioni finanziarie, tutti i tassi di interesse indicati sono effettivi cioè <span class="quote">«<span class="quote">ieff</span>»</span>. Per maggiore brevità si utilizzerà comunque il simbolo <span class="quote">«<span class="quote">i</span>»</span> come abbreviazione di <span class="quote">«<span class="quote">ieff</span>»</span>.</p></td></tr></table></div></div><div class="sect3" title="7.3.3.2. L’equazione fondamentale della finanza"><div class="titlepage"><div><div><h4 class="title"><a name="loans_calcsdetails_basic2"></a>7.3.3.2. L’equazione fondamentale della finanza</h4></div></div></div><p>Una sola equazione lega tutte e 5 le variabili. Questa formula è nota come l’equazione fondamentale della finanza:</p><div class="literallayout"><p><br>
<span class="emphasis"><strong>PV*(1 + i)^n + PMT*(1 + iX)*[(1+i)^n - 1]/i + FV = 0</strong></span><br>
<br>
  Dove: X = 0 per i pagamenti alla fine del periodo, e<br>
        X = 1 per i pagamenti all’inizio del periodo<br>
</p></div><p>Partendo da questa equazione, possono essere ricavate le relazioni che esplicitano ogni variabile. Per una spiegazione più dettagliata su come vengono ricavate queste equazioni, consultare il file <code class="filename">src/calculation/fin.c</code> nel codice sorgente di </p><div class="literallayout"><p><br>
<span class="emphasis"><strong>A = (1 + i)^n - 1</strong></span><br>
<span class="emphasis"><strong>B = (1 + iX)/i</strong></span><br>
<span class="emphasis"><strong>C = PMT*B</strong></span><br>
<br>
<span class="emphasis"><strong>n = ln[(C - FV)/(C + PV)]/ln((1 + i)</strong></span><br>
<span class="emphasis"><strong>PV = -[FV + A*C]/(A + 1)</strong></span><br>
<span class="emphasis"><strong>PMT = -[FV + PV*(A + 1)]/[A*B]</strong></span><br>
<span class="emphasis"><strong>FV = -[PV + A*(PV + C)]</strong></span><br>
<br>
La soluzione per l’interesse è suddivisa in due casi.  <br>
Il caso semplice in cui PMT == 0 fornisce la soluzione:<br>
<span class="emphasis"><strong>i = [FV/PV]^(1/n) - 1</strong></span><br>
<br>
</p></div><p>Il caso in cui PMT != 0 è piuttosto complesso e non verrà discusso in questa sede. Invece di prevedere una funzione esplicita, la determinazione del tasso di interesse quando PMT !=0, prevede un metodo iterativo. Consultare il file sorgente src/calculation/fin.c per una spiegazione dettagliata.</p></div><div class="sect3" title="7.3.3.3. Esempio: rate mensili"><div class="titlepage"><div><div><h4 class="title"><a name="loans_calcsdetails_ex2"></a>7.3.3.3. Esempio: rate mensili</h4></div></div></div><p>Ricalcolare <a class="xref" href="loans_calcs1.html#loans_calcsexample1_2" title="7.3.1. Esempio: rate mensili">Sezione 7.3.1, «Esempio: rate mensili»</a>, usando però le formule matematiche anziché il <span class="guilabel"><strong>calcolatore di prestiti</strong></span>. Quale sarebbe la rata mensile per un prestito di €100.000 da restituire in 30 anni a un tasso costante del 4% composto mensilmente?</p><p>Si definiscano per prime le variabili: n = (30*12) = 360, PV = 100000, PMT = incognita, FV = 0, i = 4%=4/100=0.04, CF = PV = 12, X = 0 (pagamento alla fine del periodo).</p><p>Il secondo passo consiste nel convertire il tasso di interesse nominale <span class="quote">«<span class="quote">i</span>»</span> in quello effettivo <span class="quote">«<span class="quote">ieff</span>»</span>. Dato che l’interesse è composto mensilmente ed è discreto si utilizza la formula: ieff = (1 + i/CF)^(CF/PF) - 1, che fornisce ieff = (1 + 0.04/12)^(12/12) - 1, quindi ieff = 1/300 = 0.0033333.</p><p>È ora possibile calcolare A e B. A = (1 + i)^n - 1 = (1 + 1/300)^360 - 1 = 2.313498. B = (1 + iX)/i = (1 + (1/300)*0)/(1/300) = 300.</p><p>Noti A e B, si può calcolare PMT. PMT = -[FV + PV*(A + 1)]/[A*B] = -[0 + 100000*(2.313498 + 1)] / [2.313498 * 300] = -331349.8 / 694.0494 = -477.415296 = -477.42.</p><p>Risposta: la rata mensile ammonterebbe a €477.42.</p></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="loans_accounts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="loans_mortgage1.html">Avanti &gt;&gt;&gt;</a></td></tr><tr><td width="40%" align="left">7.2. Impostare i conti </td><td width="20%" align="center"><a accesskey="u" href="chapter_loans.html">Risali</a></td><td width="40%" align="right"> 7.4. Mutuo per la casa (come fare)</td></tr></table></div></body></html>
