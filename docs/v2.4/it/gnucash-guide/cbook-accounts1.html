<html><head><meta http-equiv="Content-Type" content="text/html; charset=UTF-8"><title>5.1. Configurare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_cbook.html" title="Capitolo 5. Libretto degli assegni"><link rel="prev" href="chapter_cbook.html" title="Capitolo 5. Libretto degli assegni"><link rel="next" href="cbook-deposits1.html" title="5.2. Immettere i depositi"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">5.1. Configurare i conti</th></tr><tr><td width="20%" align="left"><a accesskey="p" href="chapter_cbook.html">&lt;&lt;&lt; Indietro</a> </td><th width="60%" align="center">Capitolo 5. Libretto degli assegni</th><td width="20%" align="right"> <a accesskey="n" href="cbook-deposits1.html">Avanti &gt;&gt;&gt;</a></td></tr></table><hr></hr></div><div class="sect1" title="5.1. Configurare i conti"><div class="titlepage"><div><div><h2 class="title" style="clear: both"><a name="cbook-accounts1"></a>5.1. Configurare i conti</h2></div></div></div><p>Il primo passo per gestire il proprio libretto degli assegni consiste nell’impostare i conti necessari, o utilizzando quelli predefiniti di <strong class="application"><code>GnuCash</code></strong> o creandone dei nuovi. Per maggiori dettagli su come creare un nuovo conto, consultare <a class="xref" href="accts-examples1.html#accts-examples-toplevel2" title="3.3.2. I conti base di livello principale">Sezione 3.3.2, «I conti base di livello principale»</a>. Per informazioni su come importare i conti da un altro programma, assegni consultare il manuale di <strong class="application"><code>GnuCash</code></strong>.</p><p>Per partire si avrà bisogno di diversi conti. Un conto del tipo <span class="guilabel"><strong>Banca</strong></span> per ogni conto bancario reale di cui si desidera tenere traccia. Se si sta utilizzando una struttura dei conti personalizzata oppure quella predefinita di <strong class="application"><code>GnuCash</code></strong>, occorre assicurarsi di avere una transazione per il bilancio di apertura associata a ogni conto bancario che si possiede. Il metodo migliore per impostare questo valore, è di utilizzare come bilancio di apertura il saldo dell’ultimo estratto conto fornito dalla propria banca. È possibile inserirlo direttamente nella finestra delle informazioni del conto dell’assistente per l’<span class="guilabel"><strong>Impostazione di una nuova struttura conti</strong></span> oppure si può inserire manualmente una transazione direttamente nel conto. In quest’ultimo caso è sufficiente creare una transazione dal conto <span class="guilabel"><strong>Bilanci di apertura</strong></span> (della categoria <span class="emphasis"><strong>capitale</strong></span>) al conto bancario.</p><p>I più frequenti conti bancari da includere nelle registrazioni sono:</p><div class="itemizedlist"><ul class="itemizedlist" type="disc"><li class="listitem"><p>Conto corrente - qualsiasi conto istituzionale che fornisce la facoltà di emettere assegni.</p></li><li class="listitem"><p>Conto risparmi - un conto istituzionale che matura interessi utilizzato normalmente per mantenere il denaro per tempi più lunghi rispetto al conto corrente.</p></li></ul></div><p>Le transazioni comuni che interessano questa tipologia di conti sono i pagamenti e i depositi. I <span class="emphasis"><strong>pagamenti</strong></span> sono trasferimenti di denaro dal conto bancario, generalmente verso un conto delle uscite. I <span class="emphasis"><strong>depositi</strong></span> sono trasferimenti di denaro verso il conto bancario, generalmente proveniente da un conto delle entrate. È necessario impostare i conti di entrate e uscite per tracciare la provenienza e la destinazione del denaro. Si ricordi che una transazione bilanciata richiede il trasferimento di una uguale somma di denaro da almeno un conto verso almeno un conto. Così, se si deposita del denaro sul conto corrente, si deve anche indicare da quale conto il denaro proviene. Se si paga una spesa prelevando dal conto corrente, è necessario specificare il conto verso cui il denaro è stato speso.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_cbook.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="cbook-deposits1.html">Avanti &gt;&gt;&gt;</a></td></tr><tr><td width="40%" align="left">Capitolo 5. Libretto degli assegni </td><td width="20%" align="center"><a accesskey="u" href="chapter_cbook.html">Risali</a></td><td width="40%" align="right"> 5.2. Immettere i depositi</td></tr></table></div></body></html>
