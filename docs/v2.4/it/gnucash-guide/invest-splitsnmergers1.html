<html><head><meta http-equiv="Content-Type" content="text/html; charset=UTF-8"><title>8.9. Frazionamenti e fusioni</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_invest.html" title="Capitolo 8. Investimenti"><link rel="prev" href="invest-dividends1.html" title="8.8. Dividendi"><link rel="next" href="chapter_capgain.html" title="Capitolo 9. Guadagni in conto capitale"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.9. Frazionamenti e fusioni</th></tr><tr><td width="20%" align="left"><a accesskey="p" href="invest-dividends1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="chapter_capgain.html">Avanti &gt;&gt;&gt;</a></td></tr></table><hr></hr></div><div class="sect1" title="8.9. Frazionamenti e fusioni"><div class="titlepage"><div><div><h2 class="title" style="clear: both"><a name="invest-splitsnmergers1"></a>8.9. Frazionamenti e fusioni</h2></div></div></div><p>Le società possono frazionare le loro azioni per diverse ragioni la più comune delle quali è quando l’amministrazione della società ritiene che il prezzo abbia superato il valore ragionevole per gli investitori. Alcuni di questi frazionamenti sono semplici scambi (es: 2 per 1 o 3 per 2) mentre altri sono meccanismi di scambio più complessi con distribuzione di liquidi. I frazionamenti possono anche portare a una diminuzione del numero di azioni se lo scambio è un frazionamento inverso (es: 1 per 3 o 0,75 per 1).</p><div class="sect2" title="8.9.1. Frazionamento azionario semplice"><div class="titlepage"><div><div><h3 class="title"><a name="invest-simplesplit"></a>8.9.1. Frazionamento azionario semplice</h3></div></div></div><p>Per fare un esempio, si supponga che la propria società di investimento in azioni NST abbia dichiarato un frazionamento azionario di 2 per 1 a decorrere dal 6 Giugno 2005. Per inserire la corrispondente transazione occorre avviare l’assistente per il frazionamento azionario andando in <span class="guimenu"><strong>Operazioni</strong></span> → <span class="guimenuitem"><strong>Frazionamento azionario</strong></span>.</p><div class="screenshot"><div class="mediaobject"><img src="figures/invest_split1.png" alt="Un’immagine dell’assistente per il frazionamento azionario al passo 1."><div class="caption"><p>Un’immagine della selezione dell’assistente per il frazionamento azionario.</p></div></div></div><p>La prima schermata è solamente di introduzione; premere <span class="guibutton">Avanti</span> per visualizzare la finestra di selezione del conto e dell’azione per il frazionamento. Sarà necessario creare una voce per ogni combinazione di <span class="emphasis"><strong>Conto:Azioni</strong></span> che si possiede.</p><div class="screenshot"><div class="mediaobject"><img src="figures/invest_split2.png" alt="Un’immagine dell’assistente per il frazionamento azionario al passo 2 - Selezione del conto/azione."><div class="caption"><p>Un’immagine dell’assistente per il frazionamento azionario al passo 2 - Selezione del conto/azione.</p></div></div></div><p>Selezionare il conto <span class="emphasis"><strong>Attività:Investimenti:DRIPs:NST</strong></span> e premere <span class="guibutton">Avanti</span>.</p><p>La finestra seguente per i dettagli del frazionamento azionario, contiene 5 campi:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data</strong></span> - Inserire la data del frazionamento.</p></li><li class="listitem"><p><span class="guilabel"><strong>Quote</strong></span> - Il numero di quote aggiunte (o sottratte) nella transazione.</p><p>Nell’esempio si è ipotizzato un frazionamento 2 per 1, quindi il numero di quote addizionali è pari al numero di quelle presenti attualmente nel registro.</p></li><li class="listitem"><p><span class="guilabel"><strong>Descrizione</strong></span> - La descrizione dovrebbe fornire una breve spiegazione della transazione.</p></li><li class="listitem"><p><span class="guilabel"><strong>Nuovo prezzo</strong></span> - Se si desidera è possibile inserire qui il nuovo prezzo dell’azione dopo il frazionamento.</p></li><li class="listitem"><p><span class="guilabel"><strong>Valuta</strong></span> - è richiesta la valuta della transazione che dovrebbe essere la stessa con cui è avvenuto l’acquisto delle azioni.</p></li></ul></div><p>Premere il pulsante <span class="guibutton">Avanti</span>.</p><div class="screenshot"><div class="mediaobject"><img src="figures/invest_split3.png" alt="Un’immagine dell’assistente per il frazionamento azionario al passo 3 - Dettagli del frazionamento."><div class="caption"><p>Un’immagine dell’assistente per il frazionamento azionario al passo 3 - Dettagli del frazionamento.</p></div></div></div><p>La schermata successiva verrà saltata per questo esempio poiché non è presente <span class="quote">«<span class="quote">Cash in Lieu</span>»</span>.</p><div class="screenshot"><div class="mediaobject"><img src="figures/invest_split4.png" alt="Un’immagine dell’assistente per il frazionamento azionario al passo 4 - Cash in Lieu."><div class="caption"><p>Un’immagine dell’assistente per il frazionamento azionario al passo 4 - Cash in Lieu.</p></div></div></div><p>Una finestra finale di <span class="guilabel"><strong>Termina</strong></span> proporrà diverse opzioni: <span class="guibutton">Annulla</span>, <span class="guibutton">Indietro</span> per annullare o modificare i dati inseriti, e <span class="guibutton">Applica</span> per completare il frazionamento azionario con i dati inseriti.</p><div class="screenshot"><div class="mediaobject"><img src="figures/invest_simplesplit1.png" alt="Esempio di una transazione relativa a un semplice frazionamento azionario, nel registro delle azioni"><div class="caption"><p>Un’immagine del registro del conto <span class="emphasis"><strong>Attività:Investimenti:DRIPs:NST<span class="emphasis"><strong> dopo l’inserimento di una transazione per un semplice frazionamento azionario.</strong></span></strong></span></p></div></div></div></div><div class="sect2" title="8.9.2. Fusione azionaria moderatamente complessa"><div class="titlepage"><div><div><h3 class="title"><a name="invest-merger1"></a>8.9.2. Fusione azionaria moderatamente complessa</h3></div></div></div><p>Come esempio, si assuma di aver posseduto delle azioni AT&amp;T durante la fusione avvenuta il 18 Novembre 2005 della SBC con AT&amp;T. In questo esempio si ipotizzerà di aver acquistato le azioni AT&amp;T il 1° Aprile 2005, che i divendi siano stati pagati in liquidi e quindi che non siano stati inseriti nel registro delle azioni AT&amp;T.</p><p>Le condizioni della fusione sancivano che 0,77942 azioni di SBC fossero scambiate per ogni azione AT&amp;T. La società derivante dalla fusione continuò a utilizzare il simbolo <span class="quote">«<span class="quote">T</span>»</span> da AT&amp;T.</p><p>AT&amp;T fornì dei <span class="quote">«<span class="quote">dividendi</span>»</span> di €1,20/azione alla data della transazione, comunque questa operazione non apparirà nel conto delle azioni dato che si trattò di una distribuzione in liquidi.</p><p>Il processo di inserimento di questa transazione è identico al frazionamento semplice fino alla schermata dei <span class="quote">«<span class="quote">Dettagli</span>»</span>. Sarà necessario creare una voce di frazionamento in ogni combinazione di <span class="emphasis"><strong>Conto investimenti:Azioni</strong></span> che ha delle azioni frazionate.</p><div class="screenshot"><div class="mediaobject"><img src="figures/invest_merge2.png" alt="Un’immagine dell’assistente per il frazionamento azionario al passo 2."><div class="caption"><p>Un’immagine dell’assistente per il frazionamento azionario al passo 2 - Selezione del conto/azione (<span class="emphasis"><strong>Conto investimenti:T</strong></span>).</p></div></div></div><p>Selezionare il conto <span class="emphasis"><strong>Attività:Investimenti:Conto brokeraggio:Azioni:T</strong></span> e premere <span class="guibutton">Avanti</span>.</p><p>La finestra seguente per i dettagli del frazionamento azionario, contiene 5 campi:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data</strong></span> - Inserire la data del frazionamento. Per questo esempio si inserirà 18 Novembre 2005.</p></li><li class="listitem"><p><span class="guilabel"><strong>Quote</strong></span> - Il numero di quote aggiunte (o sottratte) nella transazione.</p><p>Nell’esempio in oggetto si tratta di un frazionamenti di 0,77942 per 1 e quindi il numero di azioni diminuisce rispetto a quello attualmente presente nel registro. È possibile avvalersi della capacità di <strong class="application"><code>GnuCash</code></strong> di eseguire i calcoli nelle celle inserendo direttamente i dati (Es: <span class="quote">«<span class="quote">(0,77942*100)-100</span>»</span>) per calcolare la diminuzione delle azioni derivante dal frazionamento.</p></li><li class="listitem"><p><span class="guilabel"><strong>Descrizione</strong></span> - La descrizione dovrebbe fornire una breve spiegazione della transazione.</p></li><li class="listitem"><p><span class="guilabel"><strong>Nuovo prezzo</strong></span> - Se si desidera è possibile inserire qui il nuovo prezzo dell’azione dopo il frazionamento.</p></li><li class="listitem"><p><span class="guilabel"><strong>Valuta</strong></span> - è richiesta la valuta della transazione che dovrebbe essere la stessa con cui è avvenuto l’acquisto delle azioni.</p></li></ul></div><p>Premere il pulsante <span class="guibutton">Avanti</span>.</p><div class="screenshot"><div class="mediaobject"><img src="figures/invest_merge3.png" alt="Un’immagine dell’assistente per il frazionamento azionario al passo 3."><div class="caption"><p>Un’immagine dell’assistente per il frazionamento azionario al passo 3 - Dettagli del frazionamento.</p></div></div></div><p>La schermata successiva verrà saltata per questo esempio poiché non è presente <span class="quote">«<span class="quote">Cash in Lieu</span>»</span>.</p><p>Una schermata finale di <span class="quote">«<span class="quote">Termine</span>»</span> fornirà infine le opzioni per tornare <span class="guimenu"><strong>Indietro</strong></span>, allo scopo di modificare le informazioni inserite in precedenza, e di <span class="guimenu"><strong>Applica</strong></span> per completare il frazionamento azionario con i dati inseriti.</p><div class="screenshot"><div class="mediaobject"><img src="figures/invest_stockmerge1.png" alt="Esempio di transazione per un frazionamento azionario di moderata difficoltà, inserita nel registro delle azioni"><div class="caption"><p>Un’immagine del registro del <span class="emphasis"><strong>Conto investimenti:T</strong></span> dopo aver inserito la transazione relativa al frazionamento azionario che comporta la diminuzione delle azioni.</p></div></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest-dividends1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_capgain.html">Avanti &gt;&gt;&gt;</a></td></tr><tr><td width="40%" align="left">8.8. Dividendi </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> Capitolo 9. Guadagni in conto capitale</td></tr></table></div></body></html>
