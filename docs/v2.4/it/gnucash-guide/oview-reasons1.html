<html><head><meta http-equiv="Content-Type" content="text/html; charset=UTF-8"><title>1.4. I dieci principali motivi per cui utilizzare GnuCash</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_oview.html" title="Capitolo 1. In generale"><link rel="prev" href="oview-about1.html" title="1.3. Informazioni su questo documento"><link rel="next" href="oview-install1.html" title="1.5. Installazione"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">1.4. I dieci principali motivi per cui utilizzare <strong xmlns="" class="application"><code>GnuCash</code></strong></th></tr><tr><td width="20%" align="left"><a accesskey="p" href="oview-about1.html">&lt;&lt;&lt; Indietro</a> </td><th width="60%" align="center">Capitolo 1. In generale</th><td width="20%" align="right"> <a accesskey="n" href="oview-install1.html">Avanti &gt;&gt;&gt;</a></td></tr></table><hr></hr></div><div class="sect1" title="1.4. I dieci principali motivi per cui utilizzare GnuCash"><div class="titlepage"><div><div><h2 class="title" style="clear: both"><a name="oview-reasons1"></a>1.4. I dieci principali motivi per cui utilizzare <strong class="application"><code>GnuCash</code></strong></h2></div></div></div><p>Alcuni dei principali vantaggi derivanti dall’uso di <strong class="application"><code>GnuCash</code></strong> sono già stati discussi. Di seguito sono riportate alcune peculiarità offerte da <strong class="application"><code>GnuCash</code></strong> che potrebbero non essere presenti in altri programmi simili:</p><div class="orderedlist"><ol class="orderedlist" type="1"><li class="listitem"><p>Semplice interfaccia d’uso</p><p><strong class="application"><code>GnuCash</code></strong> è semplice da usare come un libretto degli assegni. È più semplice di un registro cartaceo dato che le funzioni di auto-completamento e le scorciatoie per l’immissione dei dati non solo facilitano il lavoro, ma riducono le possibilità di errore nella fase di immissione dei dati.</p></li><li class="listitem"><p>Facilità di importazione</p><p><strong class="application"><code>GnuCash</code></strong> permette di importare informazioni dai conti online e da altri software usando il formato <acronym class="acronym">QIF</acronym> (<span class="trademark">Quicken</span>® Interchange Format), <acronym class="acronym">OFX</acronym> e <acronym class="acronym">HBCI</acronym>. Un semplice <span class="quote">«<span class="quote">assistente</span>»</span> accompagna l’utente nella revisione dei risultati e si occupa di importarli in <strong class="application"><code>GnuCash</code></strong>.</p></li><li class="listitem"><p>Riconciliazione dell’estratto conto</p><p>Riconcilia velocemente l’estratto conto mensile immettendo il valore di chiusura e concludendo le transazioni. <strong class="application"><code>GnuCash</code></strong> aiuta anche a trovare eventuali discrepanze tra i dati inseriti e gli estratti conto.</p></li><li class="listitem"><p>Tiene traccia dei propri investimenti</p><p><strong class="application"><code>GnuCash</code></strong> offre un’ampia gamma di strumenti per tenere traccia di tutti i propri investimenti. I conti speciali per gli investimenti semplificano l’immissione dei dati mentre gli strumenti online permettono di tenere costantemente aggiornati i valori del proprio patrimonio al variare del mercato. I numerosi grafici disponibili completano l’offerta, permettendo di analizzare le scelte sugli investimenti.</p></li><li class="listitem"><p>Supporto a molteplici valute</p><p><strong class="application"><code>GnuCash</code></strong> permette di gestire valute differenti nello stesso conto. Se si hanno più conti bancari, investimenti o altri strumenti finanziari in valute diverse, è possibile utilizzare tranquillamente <strong class="application"><code>GnuCash</code></strong> per monitorarli.</p></li><li class="listitem"><p>Grafici e resoconti personalizzati</p><p>Grafici e resoconti forniscono preziose informazioni a riguardo delle tasse, dei guadagni o, più semplicemente, permettono di visualizzare intuitivamente dove il proprio denaro viene speso. <strong class="application"><code>GnuCash</code></strong> offre un’ampia gamma di resoconti e grafici che, semplici da usare, aiutano l’utente ad analizzare la propria situazione finanziaria. <strong class="application"><code>GnuCash</code></strong> offre anche la possibilità di personalizzare grafici e resoconti secondo le proprie preferenze e necessità particolari.</p></li><li class="listitem"><p>Partita doppia</p><p>Per permettere una registrazione efficiente e completa, <strong class="application"><code>GnuCash</code></strong> usa il metodo della partita doppia per la tenuta della contabilità. Partita doppia significa semplicemente che il denaro non appare e scompare: in egual misura deve provenire da un luogo e andare in un altro. Registrando le transazioni in entrambe le posizioni, <strong class="application"><code>GnuCash</code></strong> restituirà i resoconti relativi a ogni conto.</p></li><li class="listitem"><p>Fonti di aiuto</p><p>La finestra del <span class="guilabel"><strong>Suggerimento del giorno</strong></span> fornisce ai nuovi utenti consigli sulle funzionalità di <strong class="application"><code>GnuCash</code></strong>. All’interno del programma, una guida abilitata alla ricerca dei termini, fornisce informazioni sui comandi o rimanda alle pagine internet di <strong class="application"><code>GnuCash</code></strong> nel caso fosse necessario ulteriore aiuto. <strong class="application"><code>GnuCash</code></strong> inoltre dispone di una comunità numerosa e disponibile di programmatori e utenti in grado di fornire aiuto attraverso le liste di discussione e il canale IRC dedicato.</p></li><li class="listitem"><p>Scorciatoie</p><p><strong class="application"><code>GnuCash</code></strong> offre diverse scorciatoie per assistere l’utente nell’inserimento dei dati. Digitando solo i caratteri iniziali di una parola usata frequentemente, <strong class="application"><code>GnuCash</code></strong> provvederà a completare il resto! Inoltre è possibile usare le funzioni copia, incolla e duplica per risparmiare tempo. Le scorciatoie da tastiera permettono di scegliere velocemente un’opzione del menu oppure di inserire dati numerici. Alcune celle numeriche funzionano come una calcolatrice: digitando, per esempio, <span class="keycap"><strong>92,18+33,26</strong></span>, <strong class="application"><code>GnuCash</code></strong> inserirà automaticamente il risultato dell’operazione!</p></li><li class="listitem"><p>Codice aperto</p><p><strong class="application"><code>GnuCash</code></strong> non nasconde i suoi metodi. Se si desidera conoscere come <strong class="application"><code>GnuCash</code></strong> calcola un risultato, è possibile vederlo direttamente nel codice sorgente. Inoltre, è possibile impostare le preferenze in modo da dire a </p></li></ol></div><p>Questi sono solo alcuni dei vantaggi che si scopriranno quando si inizierà a utilizzare <strong class="application"><code>GnuCash</code></strong> per registrare le proprie operazioni finanziarie.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="oview-about1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="oview-install1.html">Avanti &gt;&gt;&gt;</a></td></tr><tr><td width="40%" align="left">1.3. Informazioni su questo documento </td><td width="20%" align="center"><a accesskey="u" href="chapter_oview.html">Risali</a></td><td width="40%" align="right"> 1.5. Installazione</td></tr></table></div></body></html>
