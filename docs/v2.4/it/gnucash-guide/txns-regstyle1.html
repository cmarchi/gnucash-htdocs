<html><head><meta http-equiv="Content-Type" content="text/html; charset=UTF-8"><title>4.3. Scegliere uno stile per il registro</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_txns.html" title="Capitolo 4. Transazioni"><link rel="prev" href="txns-registers1.html" title="4.2. Il registro contabile"><link rel="next" href="txns-shortcuts1.html" title="4.4. Utilizzare le scorciatoie per l’immissione dei dati"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">4.3. Scegliere uno stile per il registro</th></tr><tr><td width="20%" align="left"><a accesskey="p" href="txns-registers1.html">&lt;&lt;&lt; Indietro</a> </td><th width="60%" align="center">Capitolo 4. Transazioni</th><td width="20%" align="right"> <a accesskey="n" href="txns-shortcuts1.html">Avanti &gt;&gt;&gt;</a></td></tr></table><hr></hr></div><div class="sect1" title="4.3. Scegliere uno stile per il registro"><div class="titlepage"><div><div><h2 class="title" style="clear: both"><a name="txns-regstyle1"></a>4.3. Scegliere uno stile per il registro</h2></div></div></div><p><strong class="application"><code>GnuCash</code></strong> offre diverse opzioni per visualizzare il registro. Lo stile predefinito è a <span class="guilabel"><strong>Libro mastro basilare</strong></span>, che visualizza solo il sommario delle suddivisioni che interessano il conto selezionato. Questo è lo stile che rassomiglia maggiormente a quello di altri programmi finanziari.</p><p>È possibile scegliere uno stile differente per il registro selezionando <span class="guimenu"><strong>Visualizza</strong></span> → <span class="guimenuitem"><strong>Mastro a espansione automatica</strong></span> in modo che la transazione selezionata venga espansa automaticamente. Nel momento in cui viene selezionata una nuova transazione nel registro, questa viene automaticamente espansa per mostrare tutte le suddivisioni. Scegliendo invece <span class="guimenu"><strong>Visualizza</strong></span> → <span class="guimenuitem"><strong>Giornale della transazione</strong></span> si attiva uno stile simile al giornale di contabilità in cui tutte le suddivisioni sono mostrate per ogni transazione.</p><p>Tutti gli stili consentono di visualizzare i dati sia su una singola riga che in modalità a doppia linea. Selezionare <span class="guimenu"><strong>Visualizza</strong></span> → <span class="guimenuitem"><strong>Doppia linea</strong></span> e la linea di ogni transazione verrà ampliata a due linee di registro.</p><p>Si descriveranno ora in dettaglio le differenze tra la visualizzazione a <span class="emphasis"><strong>Libro mastro basilare</strong></span> e quella a <span class="emphasis"><strong>Giornale della transazione</strong></span>.</p><p>Per questo esempio, si assuma di avere un conto corrente con €10.000, e che si sia deciso di acquistare 3 paia di Jeans per €1.000. La transazione corrispondente può essere registrata come singola, trasferendo €1.000 al conto <span class="emphasis"><strong>Uscite:Abbigliamento</strong></span>. In alternativa si può creare una transazione suddivisa, e registrare individualmente l’acquisto di ogni paio di Jeans.</p><p>Tecnicamente il risultato è identico, ma da un punto di vista contabile, quando viene registrato singolarmente ogni acquisto di un Jeans, nel conto <span class="emphasis"><strong>Uscite:Abbigliamento</strong></span> verranno registrate tre diverse transazioni.</p><p>L’immagine seguente illustrerà il concetto in modo più chiaro.</p><p>Si inizi acquistando dei Jeans dal conto corrente</p><div class="screenshot"><div class="mediaobject"><img src="figures/txns_registersplit4.png" alt="Acquisto di 3 Jeans"><div class="caption"><p>Questa immagine mostra la transazione suddivisa per l’acquisto di 3 Jeans</p></div></div></div><p>Aprire poi il conto <span class="emphasis"><strong>Uscite:Abbigliamento</strong></span> e visualizzarlo nello stile a Libro mastro basilare. Come si può vedere, sono presenti tre voci, mentre nel conto corrente ne era presente solamente una. Guardando attentamente, si noterà che ogni riga presenta un importo differente di €200, €300 e €500. Ogni transazione rispecchia una suddivisione.</p><div class="screenshot"><div class="mediaobject"><img src="figures/txns_registersplit5.png" alt="Uno sguardo al conto Uscite:Abbigliamento"><div class="caption"><p>Questa immagine mostra il conto <span class="emphasis"><strong>Uscite:Abbigliamento</strong></span> nella modalità a libro mastro basilare.</p></div></div></div><p>Se si visualizza il conto <span class="emphasis"><strong>Uscite:Abbigliamento</strong></span> nella modalità giornale della transazione, verrà di nuovo visualizzata solamente la transazione suddivisa originale.</p><div class="screenshot"><div class="mediaobject"><img src="figures/txns_registersplit6.png" alt="Uno sguardo al conto Uscite:Abbigliamento"><div class="caption"><p>Questa immagine mostra il conto <span class="emphasis"><strong>Uscite:Abbigliamento</strong></span> nella modalità giornale della transazione.</p></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="txns-registers1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="txns-shortcuts1.html">Avanti &gt;&gt;&gt;</a></td></tr><tr><td width="40%" align="left">4.2. Il registro contabile </td><td width="20%" align="center"><a accesskey="u" href="chapter_txns.html">Risali</a></td><td width="40%" align="right"> 4.4. Utilizzare le scorciatoie per l’immissione dei dati</td></tr></table></div></body></html>
