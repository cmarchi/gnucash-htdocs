<html><head><meta http-equiv="Content-Type" content="text/html; charset=UTF-8"><title>9.3. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_capgain.html" title="Capitolo 9. Guadagni in conto capitale"><link rel="prev" href="capgain_value1.html" title="9.2. Stimare il valore"><link rel="next" href="capgain_example1.html" title="9.4. Esempio"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">9.3. Impostare i conti</th></tr><tr><td width="20%" align="left"><a accesskey="p" href="capgain_value1.html">&lt;&lt;&lt; Indietro</a> </td><th width="60%" align="center">Capitolo 9. Guadagni in conto capitale</th><td width="20%" align="right"> <a accesskey="n" href="capgain_example1.html">Avanti &gt;&gt;&gt;</a></td></tr></table><hr></hr></div><div class="sect1" title="9.3. Impostare i conti"><div class="titlepage"><div><div><h2 class="title" style="clear: both"><a name="capgain_accounts1"></a>9.3. Impostare i conti</h2></div></div></div><p>Come nella maggior parte delle applicazioni della contabilità, esistono diverse metodologie per configurare i guadagni in conto capitale. Nel seguito verrà presentato un metodo generale sufficientemente versatile per essere applicato nella maggior parte delle situazioni. Il primo conto di cui si ha bisogno è quello del <span class="emphasis"><strong>Costo del bene</strong></span> (conto di <strong class="application"><code>GnuCash</code></strong> del tipo <span class="guilabel"><strong>Attività</strong></span>), che rappresenta la posizione in cui verrà registrato l’acquisto originale del bene. Normalmente l’acquisto avviene con una transazione dal proprio conto bancario.</p><p>Per tenere traccia della rivalutazione di un bene, saranno necessari tre conti. Il primo è un conto delle attività per i <span class="emphasis"><strong>Guadagni non realizzati</strong></span> dove verranno inseriti tutti gli importi delle rivalutazioni. Il conto dei <span class="emphasis"><strong>Guadagni non realizzati</strong></span> sarà bilanciato da un conto delle entrate per i <span class="emphasis"><strong>Guadagni non realizzati</strong></span>, in cui saranno registrate tutte le rivalutazioni periodiche. Infine, è necessario un ulteriore conto per le entrate, denominato <span class="emphasis"><strong>Guadagni realizzati</strong></span> in cui verranno registrati i guadagni in conto capitale derivanti dalla vendita del bene.</p><p>Sotto è riportata una generica struttura dei conti adatta a tracciare la rivalutazione di due beni, <span class="emphasis"><strong>BENE1</strong></span> e <span class="emphasis"><strong>BENE2</strong></span>. Il conto <span class="emphasis"><strong>Attività:Beni immobili:BENE1:Costo</strong></span> è bilanciato dal conto <span class="emphasis"><strong>Attività:Attività correnti:Conto risparmio</strong></span> mentre il conto <span class="emphasis"><strong>Attività:Beni immobili:BENE1:Guadagni non realizzati</strong></span> è bilanciato dal conto <span class="emphasis"><strong>Entrate:Guadagni non realizzati</strong></span> (lo stesso discorso vale per il BENE2).</p><div class="literallayout"><p><br>
-Attività<br>
    -Attività correnti<br>
        -Conto risparmio<br>
    -Beni immobili<br>
        -BENE1 <br>
            -Costo<br>
            -Guadagni non realizzati<br>
        -BENE2<br>
            -Costo<br>
            -Guadagni non realizzati<br>
-Entrate<br>
    -Guadagni realizzati<br>
    -Guadagni non realizzati<br>
  </p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="capgain_value1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="capgain_example1.html">Avanti &gt;&gt;&gt;</a></td></tr><tr><td width="40%" align="left">9.2. Stimare il valore </td><td width="20%" align="center"><a accesskey="u" href="chapter_capgain.html">Risali</a></td><td width="40%" align="right"> 9.4. Esempio</td></tr></table></div></body></html>
