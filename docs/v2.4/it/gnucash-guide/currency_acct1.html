<html><head><meta http-equiv="Content-Type" content="text/html; charset=UTF-8"><title>10.2. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_currency.html" title="Capitolo 10. Valute multiple"><link rel="prev" href="currency_concepts1.html" title="10.1. Concetti base"><link rel="next" href="currency_howto1.html" title="10.3. Registrare e aggiornare i tassi di cambio per le valute (come fare)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">10.2. Impostare i conti</th></tr><tr><td width="20%" align="left"><a accesskey="p" href="currency_concepts1.html">&lt;&lt;&lt; Indietro</a> </td><th width="60%" align="center">Capitolo 10. Valute multiple</th><td width="20%" align="right"> <a accesskey="n" href="currency_howto1.html">Avanti &gt;&gt;&gt;</a></td></tr></table><hr></hr></div><div class="sect1" title="10.2. Impostare i conti"><div class="titlepage"><div><div><h2 class="title" style="clear: both"><a name="currency_acct1"></a>10.2. Impostare i conti</h2></div></div></div><p>La valuta predefinita per un conto è impostata nella scheda <span class="guilabel"><strong>Conti</strong></span>accessibile tramite <span class="guimenu"><strong>Modifica</strong></span> → <span class="guimenuitem"><strong>Preferenze</strong></span> (<span class="guimenu"><strong>GnuCash</strong></span> → <span class="guimenuitem"><strong>Preferenze</strong></span> su Mac OS X). Questo parametro dovrebbe essere settato correttamente da subito al fine di rendere più veloce il processo di creazione di una struttura dei conti.</p><p>Analogamente, <strong class="application"><code>GnuCash</code></strong> offre un’opzione per impostare la valuta preferita con cui visualizzare i resoconti (come lo stato patrimoniale e il resocont delle entrate). L’opzione è chiamata <span class="guilabel"><strong>Valuta predefinita per i resoconti</strong></span> e si trova nella scheda <span class="guilabel"><strong>Resoconti</strong></span> delle <span class="guilabel"><strong>Preferenze di GnuCash</strong></span>. Si consiglia di impostare entrambe le preferenze quando si inizia a utilizzare <strong class="application"><code>GnuCash</code></strong> dato che se, per esempio, i propri conti sono in dollari canadesi e i resoconti in dollari americani, la finestra del resoconto riporterà un messaggio di errore in cui viene segnalato che <span class="guilabel"><strong>I conti selezionati non contengono dati/transazioni (o solo valori nulli) per il periodo di tempo selezionato</strong></span>.</p><p>Quando si crea un nuovo conto, è possibile definire la commodity a esso associata. Per i conti in valuta, si può scegliere fra una delle centinaia di valute supportate da <strong class="application"><code>GnuCash</code></strong> selezionandola semplicemente dalla lista delle commodity in valuta. Si noterà come la valuta predefinita sia sempre quella impostata nelle preferenze; così, se si lavora prevalentemente con l’Euro, ma si ha anche saltuariamente a che fare con il Birr Etiope, conviene impostare la valuta predefinita in Euro.</p><p>Per esempio, si imposti un tipico scenario di conto bancario in cui venga utilizzato prevalentemente l’Euro (EUR), ma si possegga anche un conto in una banca negli Stati Uniti che lavori prevalentemente in dollari Americani (USD) e infine un altro conto ad Hong Kong che utilizzi il dollaro di Hong Kong (HKD). Si devono quindi impostare 3 conti, uno con l’Euro, uno con i dollari Americani e uno con i dollari di Hong Kong; una possibile struttura per questa situazione potrebbe essere:</p><div class="literallayout"><p><br>
-Attività                          (EUR)<br>
   -Attività correnti              (EUR)<br>
      -Banca Europea    (EUR)<br>
      -Banca USA        (USD)<br>
      -Banca di HK      (HKD)<br>
-Capitali                          (EUR)<br>
   -Bilanci di apertura<br>
      -EUR              (EUR)<br>
      -USD              (USD)   <br>
      -HKD              (HKD)<br>
<br>
Nota: la valuta associata ad ogni conto è mostrata tra parentesi.<br>
 </p></div><p>Dato che in questo esempio si è lavorato prevalentemente in Euro, tutti i conti padre sono impostati in Euro. Naturalmente, se si lavora in USD, è possibile cambiare la valuta dei conti padre in USD. Il totale mostrato nella finestra della struttura ad albero dei conti, verrà sempre convertito nella valuta di ogni particolare conto. Si noti che sono stati anche impostati 3 bilanci di apertura, utilizzati per popolare i 3 conti bancari.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">È anche possibile impostare un singolo conto per il bilancio d’apertura e utilizzare un trasferimento di valuta per popolare i conti con valuta differente. Comunque questa è un’opzione più avanzata che verrà descritta in una sezione successiva (<a class="xref" href="currency_purchase1.html#currency_purchase2" title="10.4.1. Acquistare un bene in valuta estera">Sezione 10.4.1, «Acquistare un bene in valuta estera»</a>).</p></td></tr></table></div><p>Più sotto è visibile il risultato di questo esempio in cui si parte con 10.000 EUR, 10.000 USD e 10.000 HKD nei tre conti bancari. Si noti che il totale dei conti padre mostra solo il saldo dei sottoconti con valute corrispondenti. In futuro si potranno stabilire i tassi di cambio tra le valute e i conti padre calcoleranno il valore convertito di tutti i sottoconti. Consultare la sezione (<a class="xref" href="currency_howto1.html" title="10.3. Registrare e aggiornare i tassi di cambio per le valute (come fare)">Sezione 10.3, «Registrare e aggiornare i tassi di cambio per le valute (come fare)»</a>) per le istruzioni su come fare.</p><div class="screenshot"><div class="mediaobject"><img src="figures/currency_main1.png" alt="Impostazione iniziale di un conto bancario con valute multiple"><div class="caption"><p>Impostazione iniziale di 3 conti bancari con valute multiple.</p></div></div></div><p>Si noti che la colonna <span class="guilabel"><strong>Totale (Resoconto)</strong></span> è visualizzata. Questa opzione è configurabile facendo clic sulla <span class="guibutton">freccia giù</span> nella riga di intestazione delle colonne e selezionando <span class="quote">«<span class="quote">Totale(EUR)</span>»</span>.</p><div class="sect2" title="10.2.1. Valute definite dall’utente"><div class="titlepage"><div><div><h3 class="title"><a name="currency_acct_user2"></a>10.2.1. Valute definite dall’utente</h3></div></div></div><p>Generalmente parlando, per valuta si intendono le valute che ogni governo utilizza (o più precisamente, le valute definite dallo standard internazionale chimato <a class="ulink" href="http://en.wikipedia.org/wiki/ISO_4217" target="_top">ISO 4217</a>). <strong class="application"><code>GnuCash</code></strong> non permette di creare una propria valuta. Per tracciare le valute non <acronym class="acronym">ISO</acronym>, è possibile utilizzare due stratagemmi in funzione dell’uso che se ne deve fare.</p><p>Si supponga per esmepio di voler tracciare <span class="emphasis"><strong>RegaliFedeltà</strong></span> che tiene il conto dei punti accumulati acquistando da una certa compagnia. Il conto che traccia <span class="emphasis"><strong>RegaliFedeltà</strong></span> sia <span class="emphasis"><strong>Attività:Altro:GruppoRegaliFedeltà</strong></span>.</p><p>Il primo metodo consiste nel definire un nuovo titolo, del tipo <span class="guilabel"><strong>FUND</strong></span> chiamato <span class="emphasis"><strong>RegaliFedeltà</strong></span>. Il metodo è molto semplice: dopo aver creato il nuovo conto <span class="emphasis"><strong>GruppoRegaliFedeltà</strong></span> del tipo <span class="guilabel"><strong>Azione</strong></span> o <span class="guilabel"><strong>Fondo comune</strong></span>, premere il pulsante <span class="guibutton">Seleziona...</span> vicino al campo <span class="guilabel"><strong>Titolo/Valuta</strong></span>, e fare clic sul pulsante <span class="guibutton">Nuovo</span> per definire un nuovo titolo di tipo <span class="guilabel"><strong>FUND</strong></span>.</p><p>Questo non è l’utilizzo per cui sono stati pensati i conti del tipo <span class="emphasis"><strong>azione</strong></span> o <span class="emphasis"><strong>fondo comune</strong></span>, ma <strong class="application"><code>GnuCash</code></strong> permette all’utente di decidere liberamente come utilizzarli invece di imporsi. Il lato negativo di questo metodo consiste nel fatto che è necessario inserire un <span class="quote">«<span class="quote">prezzo</span>»</span> per ogni transazione che coinvolge <span class="emphasis"><strong>RegaliFedeltà</strong></span>, poiché <strong class="application"><code>GnuCash</code></strong> ha bisogno del prezzo per capire il valore monetario di <span class="emphasis"><strong>RegaliFedeltà</strong></span> e per considerarli quindi come attività.</p><p>Il secondo metodo consiste nell’utilizzare una delle valute <span class="quote">«<span class="quote">fittizie</span>»</span> per tenere traccia di <span class="emphasis"><strong>RegaliFedeltà</strong></span>. Le valute fittizie sono <span class="quote">«<span class="quote">XTS (Code for testing purposes)</span>»</span> e <span class="quote">«<span class="quote">XXX (No currency)</span>»</span>. Utilizzando una di queste per il proprio conto <span class="emphasis"><strong>GruppoRegaliFedeltà</strong></span>, è possibile inserire le transazioni nel conto senza dover inserire i prezzi delle quote per ogni transazione. In più, è possibile utilizzare le medesime due valute fittizie per tenere traccia di tutti gli importi, le ore, i benefici e così via, accumulati e utilizzati fino a quel momento durante l’anno. Si capisce facilmente come <strong class="application"><code>GnuCash</code></strong> possa essere utilizzato come punto di riferimento per tenere traccia di qualsiasi grandezza, oltre che delle proprie finanze.</p><p>Il risvolto negativo in questo caso è che non è possibile definire i tassi di cambio per le valute fittizie al fine di convertirle in valute <acronym class="acronym">ISO</acronym>; per farlo, usare il primo metodo.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="currency_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="currency_howto1.html">Avanti &gt;&gt;&gt;</a></td></tr><tr><td width="40%" align="left">10.1. Concetti base </td><td width="20%" align="center"><a accesskey="u" href="chapter_currency.html">Risali</a></td><td width="40%" align="right"> 10.3. Registrare e aggiornare i tassi di cambio per le valute (come fare)</td></tr></table></div></body></html>
