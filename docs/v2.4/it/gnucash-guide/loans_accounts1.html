<html><head><meta http-equiv="Content-Type" content="text/html; charset=UTF-8"><title>7.2. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_loans.html" title="Capitolo 7. Prestiti"><link rel="prev" href="loans_concepts1.html" title="7.1. Concetti base"><link rel="next" href="loans_calcs1.html" title="7.3. Calcoli"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.2. Impostare i conti</th></tr><tr><td width="20%" align="left"><a accesskey="p" href="loans_concepts1.html">&lt;&lt;&lt; Indietro</a> </td><th width="60%" align="center">Capitolo 7. Prestiti</th><td width="20%" align="right"> <a accesskey="n" href="loans_calcs1.html">Avanti &gt;&gt;&gt;</a></td></tr></table><hr></hr></div><div class="sect1" title="7.2. Impostare i conti"><div class="titlepage"><div><div><h2 class="title" style="clear: both"><a name="loans_accounts1"></a>7.2. Impostare i conti</h2></div></div></div><p>Quando un debitore ottiene un prestito, normalmente ha l’intenzione di acquistare un oggetto di un certo valore. Infatti, alcuni prestiti richiedono che il contraente acquisti un determinato bene, come una casa. Questo bene rappresenta un’assicurazione per il creditore nei riguardi dell’insolvenza del debitore. Esistono tuttavia esempi di prestiti che non hanno necessariamente associato un bene di grande valore: per esempio i prestiti per gli studi.</p><p>Per la struttura dei conti presentata nel seguito, si assumerà che il prestito sia utilizzato per acquistare un bene di valore.</p><p>Il prestito è una passività, l’interesse risultante dal prestito è un’uscita in corso mentre ogni tassa amministrativa che sia necessario pagare rappresenta un’altra uscita; infine, l’oggetto acquistato con il denaro prestato, è un patrimonio. Con questi parametri, si può costruire una struttura di base dei conti per un prestito:</p><div class="literallayout"><p><br>
Struttura di conti elementare per un prestito<br>
<br>
-Attività<br>
    -Beni mobili<br>
        -conto risparmio<br>
    -Beni immobili<br>
        -beni acquistati<br>
-Passività<br>
   -Prestiti<br>
       -Mutuo<br>
-Uscite<br>
   -Interessi<br>
       -Interessi sul mutuo<br>
   -Tasse amm. del mutuo<br>
  </p></div><p><strong class="application"><code>GnuCash</code></strong> possiede un certo numero di strutture di conti per prestiti predefinite, quali i prestiti per l’auto e il mutuo per la casa. Per accedere a queste strutture predefinite selezionare <span class="guimenu"><strong>File</strong></span> → <span class="guimenuitem"><strong>Nuova struttura conti</strong></span> e selezionare il tipo di prestito a cui si è interessati.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="loans_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="loans_calcs1.html">Avanti &gt;&gt;&gt;</a></td></tr><tr><td width="40%" align="left">7.1. Concetti base </td><td width="20%" align="center"><a accesskey="u" href="chapter_loans.html">Risali</a></td><td width="40%" align="right"> 7.3. Calcoli</td></tr></table></div></body></html>
