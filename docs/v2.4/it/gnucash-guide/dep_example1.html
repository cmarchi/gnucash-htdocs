<html><head><meta http-equiv="Content-Type" content="text/html; charset=UTF-8"><title>11.4. Esempio</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_dep.html" title="Capitolo 11. Deprezzamento"><link rel="prev" href="dep_accounts1.html" title="11.3. Impostare i conti"><link rel="next" href="chapter_bus_ar.html" title="Capitolo 12. Crediti correnti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">11.4. Esempio</th></tr><tr><td width="20%" align="left"><a accesskey="p" href="dep_accounts1.html">&lt;&lt;&lt; Indietro</a> </td><th width="60%" align="center">Capitolo 11. Deprezzamento</th><td width="20%" align="right"> <a accesskey="n" href="chapter_bus_ar.html">Avanti &gt;&gt;&gt;</a></td></tr></table><hr></hr></div><div class="sect1" title="11.4. Esempio"><div class="titlepage"><div><div><h2 class="title" style="clear: both"><a name="dep_example1"></a>11.4. Esempio</h2></div></div></div><p>Si immagini di essere un fotografo e che quindi si debba utilizzare un’auto e una costosa macchina fotografica per il proprio lavori. Sarà utile tenere traccia della svalutazione di questi beni dato che sarà probabilmente possibile dedurre la svalutazione dalle imposte sulla propria attività.</p><p>Il primo passo consiste nella costruzione della struttura dei conti (come mostrata nella sezione precedente, sostituendo a <span class="emphasis"><strong>BENE1</strong></span> e a <span class="emphasis"><strong>BENE2</strong></span> <span class="quote">«<span class="quote">auto</span>»</span> e <span class="quote">«<span class="quote">macchina fotografica</span>»</span>). Ora, è possibile registrare l’acquisto dei beni trasferendo il denaro dal proprio conto bancario al relativo conto del <span class="emphasis"><strong>costo del bene</strong></span> per ogni oggetto (es: il conto <span class="emphasis"><strong>Attività:Beni immobili:Auto:Costo</strong></span> per l’auto). In questo esempio si parte con €30.000 in banca, l’auto costa €20.000 e la macchina fotografica costa €10.000 entrambe acquistate il 1° Gennaio 2000.</p><div class="screenshot"><div class="mediaobject"><img src="figures/dep_example.png" alt="Esempio di svalutazione di un bene"><div class="caption"><p>La finestra principale dell’esempio di svalutazione del bene, prima del deprezzamento</p></div></div></div><p>Controllando i codici sulle tasse, si apprende che il deprezzamento deve essere calcolato utilizzando lo schema <span class="quote">«<span class="quote">somma delle cifre</span>»</span>, su un periodo di 5 anni. Quindi, i deprezzamenti annuali per l’auto ammontano a €6.667, €5.333, €4.000, €2.667, €1.333 per gli anni da 1 a 5 rispettivamente, arrotondati all’euro. Gli importi della svalutazione annua per la macchina fotografica sono €3.333, €2.667, €2.000, €1.333, €667. Si consulti la sezione precedente sugli schemi di svalutazione per ritrovare la formula con cui questi valori sono stati calcolati.</p><p>Per ogni periodo contabile (anno fiscale) si deve registrare il deprezzamento come un’uscita nel corrispondente conto del <span class="emphasis"><strong>deprezzamento accumulato</strong></span> (es: il conto <span class="emphasis"><strong>Attività:Beni immobili:Auto:Deprezzamento</strong></span> per l’auto). Le due finestre più sotto mostrano il conto del deprezzamento accumulato relativo alla propria auto e la finestra principale dopo il terzo anno (es: il terzo periodo) di svalutazione utilizzando lo schema <span class="guilabel"><strong>somma delle cifre</strong></span>.</p><div class="screenshot"><div class="mediaobject"><img src="figures/dep_assetreg.png" alt="Finestra del registro di deprezzamento di un bene"><div class="caption"><p>La finestra del registro di deprezzamento di un bene</p></div></div></div><div class="screenshot"><div class="mediaobject"><img src="figures/dep_assetmain.png" alt="Finestra principale di deprezzamento di un bene"><div class="caption"><p>La finestra principale di deprezzamento di un bene</p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">ATTENZIONE: dato che il deprezzamento e il calcolo delle imposte sono fortemente legati, non si sarà sempre liberi di scegliere il metodo che si preferisce. La correzione di calcoli errati richiede sempre molto tempo e sforzo, più di quanto sia richiesto calcolando da subito i valori esatti; quindi, se si ha intenzione di svalutare dei beni, è bene informarsi prima di tutto su quale schema è permesso o necessario utilizzare.</p></td></tr></table></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="dep_accounts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_bus_ar.html">Avanti &gt;&gt;&gt;</a></td></tr><tr><td width="40%" align="left">11.3. Impostare i conti </td><td width="20%" align="center"><a accesskey="u" href="chapter_dep.html">Risali</a></td><td width="40%" align="right"> Capitolo 12. Crediti correnti</td></tr></table></div></body></html>
