<html><head><meta http-equiv="Content-Type" content="text/html; charset=UTF-8"><title>4.1. Finestre e menu di GnuCash</title><meta name="generator" content="DocBook XSL Stylesheets V1.45"><link rel="home" href="help.html" title="GnuCash Manuale di aiuto"><link rel="up" href="GUIMenus.html" title="Capitolo 4. Panoramica delle finestre e delle opzioni del menu di GnuCash"><link rel="previous" href="GUIMenus.html" title="Capitolo 4. Panoramica delle finestre e delle opzioni del menu di GnuCash"><link rel="next" href="ch04s02.html" title="4.2. La linguetta dei conti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">4.1. Finestre e menu di GnuCash</th></tr><tr><td width="20%" align="left"><a accesskey="p" href="GUIMenus.html">&lt;&lt;&lt; Indietro</a> </td><th width="60%" align="center">Capitolo 4. Panoramica delle finestre e delle opzioni del menu di GnuCash</th><td width="20%" align="right"> <a accesskey="n" href="ch04s02.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="windows"></a>4.1. Finestre e menu di GnuCash</h2></div></div><div class="sect2"><div class="titlepage"><div><h3 class="title"><a name="Main-window"></a>4.1.1. Finestra principale di GnuCash</h3></div></div><p>L'accesso alle schermate secondarie utilizzate più comunemente e agli strumenti del conto, 
      avviene attraverso questa finestra.</p><p>I contenuti e le opzioni all'interno dei vari menu secondari delle varie sezioni della
      finestra principale di GnuCash, potranno variare in funzione della finestra attiva.</p><p>Quando si avvia GnuCash, dopo un paio di finestre (la schermata di avvio e il
      suggerimento del giorno) verrà visualizzata quella principale. Questa finestra è simile
      a un browser dove nella "riga" più in alto è riportato il nome del file aperto, più
      sotto si trova la riga della barra del menu, ancora più sotto è posizionata la barra degli
      strumenti e poi una riga di "etichette" per i resoconti, registri o strutture dei conti
      aperti in quel momento; l'area successiva è uno spazio principale di visualizzazione.
      In basso è presente una barra di riepilogo e infine la barra di stato che è quella più
      in fondo nella finestra.</p><p>La <a href="windows.html#TableWinBars" title="Tabella 4.1. Barre visualizzate nella finestra principale di GnuCash">Tabella 4.1. Barre visualizzate nella finestra principale di GnuCash</a>, descrive i componenti della finestra principale di
      GnuCash.</p><div class="table"><p><a name="TableWinBars"></a><b>Tabella 4.1. Barre visualizzate nella finestra principale di GnuCash</b></p><table summary="Barre visualizzate nella finestra principale di GnuCash" border="1"><colgroup><col><col></colgroup><thead><tr><th><p>Componenti della finestra</p></th><th><p>Descrizione</p></th></tr></thead><tbody><tr><td><p>Barra del menu</p></td><td><p>Contiene le voci dei menu utilizzabili nella finestra corrente</p></td></tr><tr><td><p>Barra degli strumenti</p></td><td><p>Contiene i pulsanti con le icone e i testi delle funzioni più comunemente utilizzate
		nella finestra corrente</p></td></tr><tr><td><p>Barra delle linguette</p></td><td><p>Contiene le linguette delle strutture ad albero, dei resoconti
		e dei registri delle transazioni attualmente aperti</p></td></tr><tr><td><p>Finestra della visualizzazione attiva</p></td><td><p>Visualizza il contenuto della linguetta selezionata</p></td></tr><tr><td><p>Barra di riepilogo</p></td><td><p>Contiene un sommario dei dati finanziari</p></td></tr><tr><td><p>Barra di stato</p></td><td><p>Contiene una breve descrizione delle voci di menu e una barra di 
		avanzamento</p></td></tr></tbody></table></div><p>La linguetta "Conti" individua una finestra che visualizza una panoramica di tutti
	i propri conti e un riepilogo dei rispettivi saldi. I conti sono raggruppati a seconda della tipologia
	basandosi sullo standard utilizzato nella contabilità.</p><p>Per aprire un ulteriore finestra della struttura dei conti, andare in <b>File -&gt;
      Nuova pagina dei conti</b>; verrà aperta la struttura dei conti nella finestra
      esistente.</p><p>Per aprire una nuova finestra con una struttura dei conti, andare in <b>Finestre
      -&gt; Apri la pagina in una nuova finestra</b>.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="GUIMenus.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="ch04s02.html">Avanti &gt;&gt;&gt;</a></td></tr><tr><td width="40%" align="left">Capitolo 4. Panoramica delle finestre e delle opzioni del menu di GnuCash </td><td width="20%" align="center"><a accesskey="u" href="GUIMenus.html">Risali</a></td><td width="40%" align="right"> 4.2. La linguetta dei conti</td></tr></table></div></body></html>
