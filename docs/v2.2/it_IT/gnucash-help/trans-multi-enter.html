<html><head><meta http-equiv="Content-Type" content="text/html; charset=UTF-8"><title>6.4. Transazioni con suddivisioni multiple</title><meta name="generator" content="DocBook XSL Stylesheets V1.45"><link rel="home" href="help.html" title="GnuCash Manuale di aiuto"><link rel="up" href="ch_Common_Trans_Ops.html" title="Capitolo 6. Operazioni comuni per le transazioni"><link rel="previous" href="trans-enter.html" title="6.3. Inserire una transazione dal registro"><link rel="next" href="trans-currency-enter.html" title="6.5. Transazioni in valuta multipla"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.4. Transazioni con suddivisioni multiple</th></tr><tr><td width="20%" align="left"><a accesskey="p" href="trans-enter.html">&lt;&lt;&lt; Indietro</a> </td><th width="60%" align="center">Capitolo 6. Operazioni comuni per le transazioni</th><td width="20%" align="right"> <a accesskey="n" href="trans-currency-enter.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="trans-multi-enter"></a>6.4. Transazioni con suddivisioni multiple</h2></div></div><p>La finestra del registro può apparire lievemente differente in funzione delle opzioni di visualizzazione 
      selezionate. Nel seguito verrà descritto il processo di inserimento di una transazione con suddivisioni multiple
      quando lo stile del registro è impostato a quello di "libro mastro basilare". In GnuCash una "suddivisione" si ha quando
      il denaro è trasferito da o verso due o più conti per una stessa transazione. Il cursore viene automaticamente posizionato nel campo 
      della data all'apertura della finestra del registro.</p><p>Le righe per i conti multipli non saranno visualizzate nella modalità a "libro mastro basilare" a meno che
    non vengano selezionate o l'icona <b>Suddivisione</b> o l'opzione <b>Operazioni &gt; Suddividi 
    transazione</b>.
    </p><div class="orderedlist"><ol type="1"><li><p>Selezionando la piccola icona a destra del campo della data, verrà visualizzato un calendario da 
	   cui è possibile selezionare la data. SI utilizzino le frecce per selezionare il mese e l'anno corretto e infine 
	   si selezioni il giorno. Premendo nuovamente la piccola icona verrà chiuso il calendario. E' anche possibile
	   digitare dalla tastiera la data e GnuCash cercherà di completarla mentre si sta scrivendo.</p></li><li><p>Si prema <b>Tab</b> per selezionare o spostarsi nel campo del "Nr.". Qui è possibile assegnare un 
	   numero alla transazione quale, per esempio, il numero dell'assegno. Premendo <b>+</b> (più) verrà
	   automaticamente un numero aumentato di una unità rispetto a quello dell'ultima transazione dotata di numero.</p></li><li><p>Premere di nuovo <b>Tab</b> per selezionare o spostarsi nel campo della  "Descrizione". Qui è possibile inserire
	   il nome del beneficiario o qualsiasi altra descrizione relativa alla transazione. GnuCash tenterà di completare automaticamente
	   il nome del beneficiario mentre si starà scrivendo.</p></li><li><p>A questo punto possono accadere due fatti alla pressione del tasto <b>Tab</b>: se GnuCash individua
	   una transazione esistente corrispondente, il cursore salterà in uno dei campi per l'importo, compilando
	   automaticamente il campo del conto di trasferimento; selezionando un campo qualsiasi con il mouse invece di utilizzare il tasto di
             tabulazione non verrà compilato automaticamente il campo del conto di trasferimento. Se non ci sono transazioni esistenti corrispondenti,
	   GnuCash sposterà il cursore nel campo del "Trasferimento" quando è visualizzata una sola riga per la transazione.</p></li><li><p>Quando si digita all'interno del campo del conto, GnuCash tenterà di completare automaticamente il nome del conto
	   con quello di uno esistente. La ricerca avviene alfabeticamente, quindi digitando "Us" verrà individuato la sezione Uscite della
             lista dei conti. Quando è stata isolata la sezione, è possibile muoversi tra i conti figli premendo i <b>:</b> (due punti).
	  Se, dopo aver digitato "Ex", si preme <b>:</b>, allora il cursore si sposterà nel primo conto figlio nella lista dei conti. 
	  La pressione di una combinazione di tasti e dei <b>:</b> permette di muoversi rapidamente attraverso la struttura ad 
	  albero dei conti. L'icona triangolare a destra del riquadro del "Trasferimento" rappresenta un metodo alternativo per selezionare 
	  un conto; i tasti <b>freccia sù</b> e <b>freccia giù</b>  permettono di muoversi nella lista dei
	  conti visualizzata.
           </p></li><li><p>Il campo seguente (R) è relativo allo stato di riconciliazione della transazione ed è descritto nella sezione <b>Riconciliazione
	   di un conto con un estratto conto</b>.  <a href="acct-reconcile.html" title="5.8. Riconciliare un conto a un estratto conto">Sezione 5.8</a></p></li><li><p>Premere ancora <b>Tab</b> per spostarsi nel primo campo dell'importo. I nomi delle due colonne successive
	   sono diversi in funzione del tipo di conto aperto. Per esempio, i conti bancari visualizzano i nomi "Deposito" e "Prelievo", i conti per le
	   carte di credito mostrano "Pagamento" e "Addebito" mentre i conti per le azioni visualizzano "Quote", "Prezzo", "Compra" e "Vendi".</p></li><li><p>Inserire l'importo della transazione nel campo corretto. Prima di premere <b>Tab</b>
          o <b>Invio</b> si legga il passo successivo.</p></li><li><p>Per inserire delle ulteriori suddivisioni, si prema l'icona Suddivisione sulla
	 barra degli strumenti o si selezioni la voce <b>Operazioni -&gt; Suddividi transazione</b>. 
	 Per le transazioni che contengono più di una suddivisione, viene visualizzata la scritta "--Transazione suddivisa--" e sarà
	 necessario utilizzare il pulsante Suddivisione per mostrarne i dettagli.</p></li><li><p>La transazione verrà espansa, i titoli delle colonne dell'importo cambieranno e l'intestazione della colonna "Trasferimento"
	 sarà vuota. La prima riga contiene la descrizione e l'importo della transazione. La seconda riga contiene
	 il nome del conto attualmente aperto nel campo del "Conto" e l'importo della transazione. La terza riga
	 contiene il nome del conto di trasferimento nel campo del "Conto". Se l'importo non risulterà bilanciato, GnuCash lo indicherà 
	 inserendo delle celle grigie nelle colonne dell'importo e riportando l'ammontare non bilanciato nell'ultima riga vuota 
	 del registro.</p></li><li><p>Quando viene selezionata una delle righe più corte, le intestazioni delle colonne cambiano. La prima e l'ultima 
	 ("Data" e "Saldo") non avranno un titolo; "Nr." cambierà in "Operazione", "Descrizione" in "Promemoria" e
	 la colonna vuota del "Trasferimento" cambierà il titolo in "Conto". Le ultime due colonne dell'importo visualizzeranno i titoli
	 descritti al passo sette.</p></li><li><p>I campi "Operazione" e "Promemoria" sono opzionali in questa fase; il primo può contenere una descrizione
	 del tipo di conto di trasferimento coinvolto mentre il secondo è destinato a una descrizione aggiuntiva della
	 transazione.</p></li><li><p>Move to the missing amount field on the third line and fill in the amount. Premendo il tasto 
	 <b>Invio</b>, selezionando l'icona Inserisci o andando in
            <b>Transazione -&gt; Inserisci transazione</b> si sposterà il cursore nella
	    riga successiva</p></li><li><p>La colonna del conto contiene una lista dei conti di trasferimento. Questa colonna è utilizzata per aggiungere
	 delle suddivisioni. Il metodo descritto al passo cinque, può essere utilizzato per selezionare un ulteriore conto su una riga vuota
	 Si possono aggiungere quante suddivisioni si desiderano.</p></li><li><p>Quando la transazione è bilanciata, le celle grigie spariranno come anche l'importo visualizzato
	 nell'ultima riga vuota.</p></li><li><p>Premendo <b>Invio</b>, come descritto più sopra, si salterà alla transazione
	 successiva. Selezionando la transazione successiva verrà chiusa automaticamente la suddivisione oppure si potrà chiuderla
	manualmente premendo l'icona Suddivisione oppure selezionando la voce del menu
	<b>Operazioni -&gt; Suddividi transazione</b>.</p></li></ol></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="trans-enter.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-currency-enter.html">Avanti &gt;&gt;&gt;</a></td></tr><tr><td width="40%" align="left">6.3. Inserire una transazione dal registro </td><td width="20%" align="center"><a accesskey="u" href="ch_Common_Trans_Ops.html">Risali</a></td><td width="40%" align="right"> 6.5. Transazioni in valuta multipla</td></tr></table></div></body></html>
