<html><head><meta http-equiv="Content-Type" content="text/html; charset=UTF-8"><title>5.8. Riconciliare un conto a un estratto conto</title><meta name="generator" content="DocBook XSL Stylesheets V1.45"><link rel="home" href="help.html" title="GnuCash Manuale di aiuto"><link rel="up" href="setup-accounts.html" title="Capitolo 5. Impostare, modificare e lavorare con i conti"><link rel="previous" href="acct-delete.html" title="5.7. Cancellare un conto"><link rel="next" href="ch_Common_Trans_Ops.html" title="Capitolo 6. Operazioni comuni per le transazioni"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">5.8. Riconciliare un conto a un estratto conto</th></tr><tr><td width="20%" align="left"><a accesskey="p" href="acct-delete.html">&lt;&lt;&lt; Indietro</a> </td><th width="60%" align="center">Capitolo 5. Impostare, modificare e lavorare con i conti</th><td width="20%" align="right"> <a accesskey="n" href="ch_Common_Trans_Ops.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="acct-reconcile"></a>5.8. Riconciliare un conto a un estratto conto</h2></div></div><p>In GnuCash la riconciliazioni dei conti con gli estratti conti bancari o di qualsiasi altra
        istituzione finanziaria, è un modo di controllare l'accuratezza delle proprie transazioni (e di quelle 
        della banca) e il saldo dei propri conti. E' anche un'operazione utile per rintracciare gli assegni 
        non riscossi e altre transazioni insolute.</p><p>La barra di riepilogo in fondo alla finestra del registro del conto mostra gli importi
         dell'attuale (saldo), futuro (saldo), liquidato (transazioni), riconciliato (transazioni) e
	     minimo previsto. Le informazioni online sul conto possono essere utilizzate per indicare quale
         transazione è stata elaborata dalla banca cambiando la colonna "R" (stato di riconciliazione)
         nella finestra del registro, da "n" (non riconciliata) a "l" (liquidata). L'estratto conto della 
         banca viene poi utilizzato, nella finestra di riconciliazione, per riconciliare il conto; dopo questa
         operazione il campo "R" verrà cambiato in "s" (riconciliata).</p><p>La finestra di riconciliazione è accessibile dalla finestra della struttura ad albero dei conti o
         da quella del registro del conto, andando in <b>Operazioni -&gt; Riconcilia...</b> 
         (scorciatoia Alt-A, R).</p><div class="sect2"><div class="titlepage"><div><h3 class="title"><a name="tool-reconcile"></a>5.8.1. Finestra delle informazioni di riconciliazione</h3></div></div><p>La finestra delle informazioni di riconciliazione, richiede l'immissione della data dell'estratto conto
           e dei saldi iniziale (imposto dall'ultima riconciliazione) e finale fornito dall'estratto conto. L'opzione
           <b>Includi i sottoconti</b> è utile se vengono utilizzati due o più conti per registrare le operazioni
           del conto bancario. Il pulsante <b>Immissione pagamento interessi</b> permette di aggiungere un trasferimento
           ai conti per degli interessi. Se selezionato, verrà visualizzata una finestra per aggiungere un pagamento di interessi
           verso il conto.</p><p>Sono presenti tre riquadri nella finestra del pagamento degli interessi: in basso si trova un pulsante
           denominato Nessun pagamento automatico di interessi per questo conto che, alla sua pressione, chiuderà la
           finestra; in alto, invece, sono richieste le informazioni sul pagamento.</p><div class="itemizedlist"><ul><li><p><b>Importo:</b> inserire l'importo degli interessi.</p></li><li><p><b>Data:</b> selezionare la data del pagamento degli interessi.</p></li><li><p><b>Nr.:</b> inserire un numero per la transazione (opzionale).</p></li><li><p><b>Descrizione:</b> inserire una descrizione per la transazione.</p></li><li><p><b>Promemoria:</b> inserire una nota riguardante la transazione (opzionale).</p></li></ul></div><p>Il riquadro centrale presenta invece una lista di conti tra cui selezionare quello del “Pagamento da”. 
	   Se il pagamento è per un credito o un prestito allora generalmente si dovrà scegliere un conto per le uscite;
	   se invece il pagamento è per un conto corrente o di risparmio allora, generalmente, si dovrà scegliere
           un conto delle entrate. L'opzione "Visualizza entrate e uscite" permette di mostrare o nascondere i conti
           di entrate e uscite.</p><p>Selezionare OK per inserire la transazione per gli interessi e tornare alla
           finestra iniziale di riconciliazione.</p><p></p></div><div class="sect2"><div class="titlepage"><div><h3 class="title"><a name="rec-win"></a>5.8.2. Finestra di riconciliazione</h3></div></div><p></p><p>Le transazioni non riconciliate presenti nei riquadri dei fondi in entrata e dei fondi in uscita,
          possono essere modificate utilizzando i menu e la barra degli strumenti per accedere alle informazioni
          sul conto e sulla transazione. Se si desidera posticipare la riconciliazione, si selezioni la voce del 
          menu <b>Riconcilia -&gt; Posticipa</b> (scorciatoia Ctrl-P) o si prema l'icona 
          Posticipa. Se si desidera invece annullare la riconciliazione, si può selezionare 
          l'opzione del menu <b>Riconcilia -&gt; Annulla</b> o premere l'icona 
          Annulla sulla barra degli strumenti.</p><p>Si selezioni in questa finestra ogni transazioni non riconciliata che ne ha una corrispondente 
          sull'estratto bancario cartaceo: così facendo apparirà una segno di spunta di colore verde nella colonna
          denominata "R". Il riquadro dei saldi cambierà in funzione di ogni transazione selezionata fino a quando
          il saldo finale sarà uguale a saldo di riconciliazione e la differenza nulla. Terminata questa procedura
          si selezioni o l'icona Termina sulla barra strumenti o la voce del menu
          <b>Riconcilia -&gt; Termina</b> (scorciatoia Ctrl-F) per completare il processo di
          riconciliazione.</p></div><div class="sect2"><div class="titlepage"><div><h3 class="title"><a name="rec-main"></a>5.8.3. Finestra di riconciliazione</h3></div></div><p>Il riquadro "Fondi in entrata" mostra tutte le entrate nel conto non ancora riconciliate.</p><div class="itemizedlist"><ul><li><p>Data: la data della transazione non riconciliata.</p></li><li><p>Nr.: il numero della transazione non riconciliata.</p></li><li><p>Descrizione: la descrizione della transazione non riconciliata.</p></li><li><p>Importo: l'importo della transazione non riconciliata.</p></li><li><p>R: mostra una spunta verde se la transazione verrà riconciliata al termine della
              procedura.</p></li></ul></div><p>Il riquadro "Fondi in uscita" mostra tutte le uscite dal conto non  ancora riconciliate.</p><div class="itemizedlist"><ul><li><p>Data: la data della transazione non riconciliata.</p></li><li><p>Nr.: il numero della transazione non riconciliata.</p></li><li><p>Descrizione: la descrizione della transazione non riconciliata.</p></li><li><p>Importo: l'importo della transazione non riconciliata.</p></li><li><p>R: mostra una spunta verde se la transazione verrà riconciliata al termine della
              procedura.</p></li></ul></div><p>Il riquadro del saldo mostra i saldi utilizzati nella riconciliazione.</p><div class="itemizedlist"><ul><li><p>Saldo iniziale: il saldo alla fine dell'ultima riconciliazione.</p></li><li><p>Saldo finale: il saldo presente sull'estratto conto.</p></li><li><p>Saldo riconciliato: il saldo delle transazioni selezionate.</p></li><li><p>Differenza: la differenza tra il saldo riconciliato e il saldo
              finale.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="acct-delete.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="ch_Common_Trans_Ops.html">Avanti &gt;&gt;&gt;</a></td></tr><tr><td width="40%" align="left">5.7. Cancellare un conto </td><td width="20%" align="center"><a accesskey="u" href="setup-accounts.html">Risali</a></td><td width="40%" align="right"> Capitolo 6. Operazioni comuni per le transazioni</td></tr></table></div></body></html>
