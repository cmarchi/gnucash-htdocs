<html><head><meta http-equiv="Content-Type" content="text/html; charset=UTF-8"><title>10.2. Configurare i conti</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_currency.html" title="Capitolo 10. Valute multiple"><link rel="previous" href="currency_concepts1.html" title="10.1. Concetti di base"><link rel="next" href="currency_support1.html" title="10.3. Supporto di GnuCash alle valute"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">10.2. Configurare i conti</th></tr><tr><td width="20%" align="left"><a accesskey="p" href="currency_concepts1.html">&lt;&lt;&lt; Indietro</a> </td><th width="60%" align="center">Capitolo 10. Valute multiple</th><td width="20%" align="right"> <a accesskey="n" href="currency_support1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="currency_acct1"></a>10.2. Configurare i conti</h2></div></div><p>La valuta predefinita per un conto è impostata in <b>Modifica</b>
    -&gt; <b>Preferenze</b> -&gt; <b>Conti</b>
    -&gt; <b>Valuta predefinita</b>. Questo parametro dovrebbe
    essere settato correttamente da subito al fine di rendere più veloce il 
    processo di creazione di una struttura dei conti.</p><p>Quando si crea un nuovo conto, è possibile definire la commodity a esso associata.
    Per i conti in valuta, si può scegliere fra una delle centinaia di valute
    supportate da GnuCash selezionandola semplicemente dalla lista delle commodity
    in valuta. Si noterà come la valuta predefinita sia sempre quella impostata 
    nelle preferenze; così, se si lavora prevalentemente con l'Euro, ma si
    ha anche saltuariamente a che fare con il Birr Etiope, conviene impostare 
    la valuta predefinita in Euro.</p><p>Per esempio, si imposti un tipico scenario di conto bancario in cui
    venga utilizzato prevalentemente l'Euro (EUR), ma si possegga anche un conto
    in una banca negli Stati Uniti che lavori prevalentemente in dollari Americani 
    (USD) e infine un altro conto ad Hong Kong che utilizzi il dollaro di Hong Kong
    (HKD). Si devono quindi impostare 3 conti, uno con l'Euro, uno con i dollari 
    Americani e uno con i dollari di Hong Kong; una possibile struttura per questa
    situazione potrebbe essere:</p><div class="literallayout"><p><br>
-Attività                          (EUR)<br>
   -Attività correnti              (EUR)<br>
      -Banca Europea    (EUR)<br>
      -Banca USA        (USD)<br>
      -Banca di HK      (HKD)<br>
-Capitali                          (EUR)<br>
   -Bilanci di apertura<br>
      -EUR              (EUR)<br>
      -USD              (USD)   <br>
      -HKD              (HKD)<br>
<br>
Nota: la valuta associata ad ogni conto è mostrata tra parentesi.<br>
 </p></div><p>Dato che in questo esempio si è lavorato prevalentemente in Euro, tutti i
    conti padre sono impostati in Euro. Naturalmente, se si lavora in USD, è possibile
    cambiare la valuta dei conti padre in USD. Il totale mostrato nella finestra
    della struttura ad albero dei conti, verrà sempre convertito nella valuta 
    di ogni particolare conto. Si noti che sono stati anche impostati 3 bilanci
    di apertura, utilizzati per popolare i 3 conti bancari.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">E' anche possibile impostare solo un singolo conto per il bilancio 
      d'apertura e utilizzare un trasferimento di valuta per popolare i
      conti con valuta differente. Comunque questa è un'opzione più avanzata
      che verrà descritta in una sezione successiva (<a href="currency_purchase1.html#currency_purchase2" title="10.6.1. Acquistare un bene in valuta estera">Sezione 10.6.1</a>.</p></td></tr></table></div><p>Più sotto è visibile il risultato di questo esempio in cui si parte
    con 10.000 EUR, 10.000 USD e 10.000 HKD nei tre conti bancari.
    Si noti che il totale dei conti padre mostra solo il saldo
    dei sottoconti con valute corrispondenti. In futuro si potranno stabilire
    i tassi di cambio tra le valute e i conti padre calcoleranno il valore 
    convertito di tutti i sottoconti. Consultare la sezione 
    (<a href="currency_howto1.html" title="10.5. Registrare e aggiornare i tassi di cambio per le valute (come fare)">Sezione 10.5</a>) per le istruzioni su come fare.</p><div class="screenshot"><div class="mediaobject"><img src="figures/currency_main1.png" alt="Impostazione iniziale di un conto bancario con valute multiple"><div class="caption"><p>Impostazione iniziale di 3 conti bancari con valute multiple.</p></div></div></div><p>Si noti che la colonna "Totale (Resoconto)" è visualizzata. Questa opzione è configurabile
    cliccando sulla freccia giù nella riga di intestazione delle colonne 
    e selezionando “Totale(EUR)”.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="currency_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="currency_support1.html">Avanti &gt;&gt;&gt;</a></td></tr><tr><td width="40%" align="left">10.1. Concetti di base </td><td width="20%" align="center"><a accesskey="u" href="chapter_currency.html">Risali</a></td><td width="40%" align="right"> 10.3. Supporto di GnuCash alle valute</td></tr></table></div></body></html>
