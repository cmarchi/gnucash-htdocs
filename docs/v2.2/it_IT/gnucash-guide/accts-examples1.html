<html><head><meta http-equiv="Content-Type" content="text/html; charset=UTF-8"><title>3.3. In pratica</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_accts.html" title="Capitolo 3. Conti"><link rel="previous" href="accts-types1.html" title="3.2. Conti in GnuCash"><link rel="next" href="chapter_txns.html" title="Capitolo 4. Transazioni"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">3.3. In pratica</th></tr><tr><td width="20%" align="left"><a accesskey="p" href="accts-types1.html">&lt;&lt;&lt; Indietro</a> </td><th width="60%" align="center">Capitolo 3. Conti</th><td width="20%" align="right"> <a accesskey="n" href="chapter_txns.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="accts-examples1"></a>3.3. In pratica</h2></div></div><p>Si procederà ora a descrivere il processo di creazione di una
    <b>struttura dei conti</b> per la gestione delle finanze personali
    utilizzando le informazioni apprese in questo capitolo.
    Una <b>struttura dei conti</b> è semplicemente un
    nuovo file di GnuCash in cui i propri conti vengono raggruppati
    per tenere traccia delle proprie finanze. Per realizzare la struttura,
    il primo passo consiste nel dividere le voci che si vogliono controllare
    nei 5 conti base della contabilità. Questa procedura è semplice;
    si proceda attraverso un esempio.</p><div class="sect2"><div class="titlepage"><div><h3 class="title"><a name="accts-examples-situation2"></a>3.3.1. Esempio semplice</h3></div></div><p>Si assuma di avere acceso presso la banca un conto corrente e un conto 
      di risparmio, e di essere assunti in un'azienda ricevendo quindi uno stipendio.
      Si ipotizzi inoltre di possedere una carta di credito (Visa) e di pagare,
      con cadenza mensile, dei servizi quali affitto, telefono ed elettricità.
      E' inoltre indispensabile fare acquisti almeno di alimentari. Per ora non
      è necessario sapere quanto denaro si ha in banca, quanto si deve
      pagare per la carta di credito ecc... Si vuole, per ora, solo realizzare la struttura
      che contiene tutti questi conti.</p><p>Le <b>attività</b> saranno costituite dal conto corrente
      e dai risparmi in banca. Le <b>passività</b> saranno invece imputabili
      alla carta di credito. Il <b>capitale</b> sarà invece la somma
      tra i conti bancari e la carta di credito (non si hanno ancora a disposizione
      gli importi per essi, ma si sa che esistono). Si ha anche una <b>entrata</b>
      sotto forma di stipendio, e delle <b>uscite</b> identificabili come
      spese varie in negozi, affitto, elettricità, telefono e tasse (statali, assistenza
      sanitaria ecc...) che gravano sullo stipendio. Semplice vero?</p></div><div class="sect2"><div class="titlepage"><div><h3 class="title"><a name="accts-examples-toplevel2"></a>3.3.2. I conti base di livello principale</h3></div></div><p>Occorre ora decidere come raggruppare i conti. Probabilmente,
      si vorranno raggruppare i conti delle attività in uno unico così come anche
      quelli delle passività, del capitale, delle entrate e delle uscite. Questo
      rappresenta il metodo più ovvio per creare una struttura dei conti in GnuCash
      e si raccomanda di ragionare comunque sempre in questi termini.</p><p>Conviene iniziare con un file di GnuCash vuoto (non si selezioni
      alcun conto predefinito) nel quale realizzare la struttura
      (<b>File</b> -&gt; <b>Nuovo
      conto...</b>).</p><div class="orderedlist"><ol type="1"><li><p>Nome conto <b>Attività</b> (tipo di conto
          <b>Attività</b>, conto padre <b>nuovo conto di
          livello principale</b>)</p><div class="screenshot"><div class="mediaobject"><img src="figures/accts_CreateAssetsAccount.png" alt="Creazione di un conto delle attività"><div class="caption"><p>Questa immagine mostra la finestra di creazione di un
                  <b>conto</b> delle attività</p></div></div></div></li><li><p>Nome conto <b>Passività</b> (tipo di conto
          <b>Passività</b>, conto padre <b>nuovo conto di
          livello principale</b>)</p></li><li><p>Nome conto <b>Capitali</b> (tipo di conto
          <b>Capitali</b>, conto padre <b>nuovo conto di
          livello principale</b>)</p></li><li><p>Nome conto <b>Entrate</b> (tipo di conto
          <b>Entrata</b>, conto padre <b>nuovo conto di
          livello principale</b>)</p></li><li><p>Nome conto <b>Uscite</b> (tipo di conto
          <b>Uscita</b>, conto padre <b>nuovo conto di
          livello principale</b>)</p></li></ol></div><p>Quando tutti i conti di livello principale sono stati creati, la pagina principale
      dei conti in GnuCash dovrebbe essere simile a questa:</p><div class="screenshot"><div class="mediaobject"><img src="figures/accts_toplevel.png" alt="I conti base di livello principale"><div class="caption"><p>Questa immagine mostra i conti base di livello principale.</p></div></div></div></div><div class="sect2"><div class="titlepage"><div><h3 class="title"><a name="accts-examples-organization2"></a>3.3.3. Creare i sottoconti</h3></div></div><p>A questo punto si può creare la struttura ad albero dei conti partendo
      dai conti a livello principale e aggiungendo dei sottoconti in grado di
      contenere delle transazioni. Si noti come i conti per le tasse siano tutti
      inseriti in un sottoconto denominato tasse. I conti e i sottoconti possono infatti a loro
      volta contenere altri sottoconti: questo è utile quando si considera un 
      gruppo di conti appartenenti a una stessa categoria (come i conti per le tasse in
      questo esempio). <div class="orderedlist"><ol type="1"><li><p>Nome conto <b>Conto corrente</b> (tipo di conto
            <b>Banca</b>, conto padre
            <b>Attività</b>)</p></li><li><p>Nome conto <b>Conto risparmio</b> (tipo di conto
            <b>Banca</b>, conto padre
            <b>Attività</b>)</p></li><li><p>Nome conto <b>Visa</b> (tipo di conto
            <b>Carta di credito</b>, conto padre
            <b>Passività</b>)</p></li><li><p>Nome conto <b>Stipendio</b> (tipo di conto
            <b>Entrata</b>, conto padre
            <b>Entrate</b>)</p></li><li><p>Nome conto <b>Telefono</b> (tipo di conto
            <b>Uscita</b>, conto padre
            <b>Uscite</b>)</p></li><li><p>Nome conto <b>Elettricità</b> (tipo di conto
            <b>Uscita</b>, conto padre
            <b>Uscite</b>)</p></li><li><p>Nome conto <b>Affitto</b> (tipo di conto
            <b>Uscita</b>, conto padre
            <b>Uscite</b>)</p></li><li><p>Nome conto <b>Alimentari</b> (tipo di conto
            <b>Uscita</b>, conto padre
            <b>Uscite</b>)</p></li><li><p>Nome conto <b>Imposte</b> (tipo di conto
            <b>Uscita</b>, conto padre
            <b>Uscite</b>)</p></li><li><p>Nome conto <b>Statali</b> (tipo di conto
            <b>Uscita</b>, conto padre
            <b>Uscite:Imposte</b>)</p></li><li><p>Nome conto <b>Previdenza sociale</b> (tipo di
            conto <b>Uscite</b>, conto padre
            <b>Uscite:Imposte</b>)</p></li><li><p>Nome conto <b>Assistenza sanitaria</b> (tipo di conto
            <b>Uscita</b>, conto padre
            <b>Uscite:Imposte</b>)</p></li><li><p>Nome conto <b>Bilancio di apertura</b> (tipo di
            conto <b>Capitali</b>, conto padre
            <b>Capitali</b>)</p></li></ol></div></p><p>Dopo la creazione dei sottoconti aggiuntivi, il risultato finale
      dovrebbe assomigliare a quello riportato di seguito:</p><div class="screenshot"><div class="mediaobject"><img src="figures/accts_tree.png" alt="La semplice struttura dei conti"><div class="caption"><p>Questa immagine mostra una semplice struttura dei conti.</p></div></div></div><p>Salvare ora la struttura dei conti creata con il nome
      <tt>gcashdata_3</tt>, e anche come <tt>gcashdata_3emptyAccts</tt>,
      dato che si continuerà a utilizzare questi file nei capitoli successivi.</p><p>E' stata appena creata una struttura di conti per tenere
      traccia delle spese familiari. Con questa ossatura in posizione,
      si può procedere a popolare i conti con delle transazioni; il prossimo capitolo si occuperà
      approfonditamente di questo argomento.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="accts-types1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_txns.html">Avanti &gt;&gt;&gt;</a></td></tr><tr><td width="40%" align="left">3.2. Conti in GnuCash </td><td width="20%" align="center"><a accesskey="u" href="chapter_accts.html">Risali</a></td><td width="40%" align="right"> Capitolo 4. Transazioni</td></tr></table></div></body></html>
