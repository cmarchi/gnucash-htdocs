<html><head><meta http-equiv="Content-Type" content="text/html; charset=UTF-8"><title>9.1. Concetti di base</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_capgain.html" title="Capitolo 9. Guadagni in conto capitale"><link rel="previous" href="chapter_capgain.html" title="Capitolo 9. Guadagni in conto capitale"><link rel="next" href="capgain_value1.html" title="9.2. Stimare il valore"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">9.1. Concetti di base</th></tr><tr><td width="20%" align="left"><a accesskey="p" href="chapter_capgain.html">&lt;&lt;&lt; Indietro</a> </td><th width="60%" align="center">Capitolo 9. Guadagni in conto capitale</th><td width="20%" align="right"> <a accesskey="n" href="capgain_value1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="capgain_concepts1"></a>9.1. Concetti di base</h2></div></div><p>Questo capitolo introdurrà alcune delle tecniche utilizzate per tenere traccia
  dei guadagni e delle perdite realizzate e non realizzate, meglio noti come guadagni o 
  perdite in conto capitale.</p><p>Alcuni capitali re investibili possono variare il loro valore nel tempo come,
    per esempio, le azioni, le obbligazioni, gli immobili o le auto. Alcune attività
    (es: le azioni) possono aumentare in valore mentre altre (es: un'auto) posso
    perdere valore. E' importante essere in grado di valutare queste variazioni nel
    valore del capitale: questo capitolo illustrerà come procedere.</p><p>Probabilmente tutto ciò che si possiede aumenterà o diminuirà il proprio
    valore al trascorrere del tempo; quindi è importante capire per quali di questi
    beni sia indicato tracciarne le variazioni del valore. Si consiglia
    di tracciare il valore solamente per quei beni che potranno essere venduti in futuro 
    in cambio di liquidi o che sono relativi alle imposte.</p><p>I beni consumabili (es: il cibo, il carburante per l'auto, o la carta per
    la stampante) ovviamente non risultano interessati dall'argomento; inoltre,
    anche se il nuovo abito che si è appena acquistato perderà valore, non si
    desidererà tracciare questa diminuzione dato che non si avrà l'intenzione di
    rivenderlo e non si dovranno pagare delle imposte per la svalutazione dell'abito.
    Quindi, per questo esempio, l'acquisto di un nuovo abito dovrebbe essere registrato
    come una semplice uscita...i soldi spesi sono andati (!).</p><p>La rivalutazione (aumento del valore) di un bene avviene quando
    ciò che si possiede aumenta il proprio valore al trascorrere del tempo.
    Quando si possiede un bene che ha aumentato il proprio valore, la differenza
    tra il suo prezzo di acquisto e il suo nuovo valore prende il nome di
    <b>guadagno non realizzato</b>. Quando il bene viene venduto,
    il profitto che se ne ricava è noto con il nome di <b>guadagno realizzato</b>
    o <b>guadagno in conto capitale</b>. Un esempio di bene da cui è possibile
    avere dei guadagni non realizzati ed eventualmente dei guadagni in conto capitale, è
    una azione di una società pubblicamente scambiata.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_capgain.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="capgain_value1.html">Avanti &gt;&gt;&gt;</a></td></tr><tr><td width="40%" align="left">Capitolo 9. Guadagni in conto capitale </td><td width="20%" align="center"><a accesskey="u" href="chapter_capgain.html">Risali</a></td><td width="40%" align="right"> 9.2. Stimare il valore</td></tr></table></div></body></html>
