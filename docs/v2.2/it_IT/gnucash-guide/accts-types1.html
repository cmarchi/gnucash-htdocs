<html><head><meta http-equiv="Content-Type" content="text/html; charset=UTF-8"><title>3.2. Conti in GnuCash</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_accts.html" title="Capitolo 3. Conti"><link rel="previous" href="accts-concepts1.html" title="3.1. Concetti basilari di contabilità"><link rel="next" href="accts-examples1.html" title="3.3. In pratica"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">3.2. Conti in GnuCash</th></tr><tr><td width="20%" align="left"><a accesskey="p" href="accts-concepts1.html">&lt;&lt;&lt; Indietro</a> </td><th width="60%" align="center">Capitolo 3. Conti</th><td width="20%" align="right"> <a accesskey="n" href="accts-examples1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="accts-types1"></a>3.2. Conti in GnuCash</h2></div></div><p>Questa sezione ha l'intento di mostrare come le definizioni di conti
    che GnuCash propone, rientrino nei 5 tipi fondamentali.</p><p>Prima di tutto, occorre definire cosa si intende per <b>conto</b>
    in GnuCash. Un <b>conto</b> in GnuCash è un'entità che 
    contiene altri suttoconti o delle <b>transazioni</b>.
    Dato che un conto può contenerne altri, è facile in GnuCash ritrovarsi 
    con conti aventi strutture ad <b>albero</b>.</p><p>Un conto in GnuCash deve avere un nome unico (che è possibile assegnare)
    e una tipologie a scelta fra quelle che il programma prevede. Sono presenti, in totale,
    12 tipi di conti in GnuCash basati sui 5 tipi fondamentali descritti in precedenza.
    La ragione per cui esistono in GnuCash più conti dei 5 di base, è da ricercare
    nel fatto che GnuCash è in grado di gestire operazioni speciali su certi conti.
    Sei conti sono per i patrimoni (<b>liquidi</b>, <b>banca</b>,
    <b>azioni</b>, <b>fondi comuni</b>,
    <b>crediti correnti</b> e <b>beni</b>),
    tre conti sono per le passività (<b>carta di credito</b>,
    <b>debiti correnti</b> e <b>passività</b>),
    un solo conto è per il capitale (<b>capitali</b>), un unico conto per le entrate
    (<b>entrata</b>) e un altro conto per le uscite
    (<b>uscita</b>).</p><p>Questi conti sono descritti in dettaglio nel seguito.</p><div class="sect2"><div class="titlepage"><div><h3 class="title"><a name="accts-gc-bsa2"></a>3.2.1. Conti di bilancio</h3></div></div><p>Il primo conto a essere esaminato è quello dello
      <b>attività</b> che, come ricordato nelle sezioni
      precedenti si riferisce a ciò che si possiede.</p><p>Per aiutare l'utente a organizzare il proprio patrimonio
      e per semplificare l'inserimento delle transazioni, GnuCash supporta
      diversi tipi di conti per le attività:</p><div class="orderedlist"><ol type="1"><li><p><b>liquidi</b>: usare questo conto per registrare
          il denaro contante che si ha, per esempio, nel portafoglio, nel
          salvadanaio, sotto al materasso o dovunque si decida di tenerlo.
          Questo denaro è quello che viene utilizzato più facilmente;</p></li><li><p><b>banca</b>: questo conto serve a tenere traccia
          del denaro depositato presso delle istituzioni quali
          le banche, le unioni di credito, le società di risparmio o di mediazione:  
          dovunque qualcun altro si occupa del denaro. Questo conto è secondo
          solamente ai liquidi come facilità di utilizzo del denaro perché può essere
          facilmente convertito in contanti;</p></li><li><p><b>azioni</b>: registrare le azioni e le 
          obbligazioni utilizzando questo tipo di conto. Il registro per le azioni
          fornisce delle colonne aggiuntive per immettere le quote e il prezzo degli
          investimenti. Questo tipo di beni non si presta a essere facilmente convertito 
          in liquidi dato che prima è necessario trovare un acquirente e inoltre non 
          viene garantito il riottenimento per intero del capitale
          investito;</p></li><li><p><b>fondi comuni</b>: questo tipo di conto è simile
          al precedente, tranne per il fatto che deve essere utilizzato per
          registrare i fondi. Il registro di immissione dati prevede due colonne
          per l'inserimento delle quote e dei prezzi. I fondi rappresentano
          delle proprietà comuni di investimenti e, come le azioni, non garantiscono
          un valore minimo del capitale;</p></li><li><p><b>crediti correnti</b>: questo conto è dedicato tipicamente
          alla gestione dell'impresa e in esso vengono registrati i crediti. E' considerato come
          un capitale dato che si dovrebbe poter contare sull'arrivo di questo denaro;</p></li><li><p><b>beni</b>: nella gestione delle finanze personali,
          si utilizza questo conto per registrare gli acquisti caratterizzati
          da un valore elevato. Generalmente possono appartenere a questa
          categoria i beni assicurati quali la casa, i veicoli, i gioielli
          e altri costosi effetti personali.</p></li></ol></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Per tutti i conti appartenenti alla categoria delle attività
        in GnuCash, un <b>addebito (=dare)</b> (valore inserito nella colonna
        di sinistra) aumenta il saldo del conto mentre un <b>accredito (avere)</b>
        diminuisce il saldo (consultare la nota più avanti in questo capitolo).</p></td></tr></table></div><p>Il secondo tipo di conto di bilancio è quello delle
      <b>passività</b> che, come si ricorderà, si riferisce a ciò
      che si deve, al denaro che si è preso in prestito e si è obbligati a restituire
      prima o poi dato che colui che ha prestato il denaro ha il diritto di essere
      ripagato. Tenere traccia del bilancio delle passività permette di conoscere
      in qualsiasi momento quale sia l'ammontare del proprio debito.</p><p>GnuCash permette di scegliere fra tre conti per le passività:</p><div class="orderedlist"><ol type="1"><li><p><b>carta di credito</b>: utilizzare questo conto
          per registrare le ricevute e per riconciliare l'estratto conto della 
          carta di credito. Le carte di credito rappresentano un prestito di
          breve durata che si è obbligati a pagare alla compagnia a cui appartiene
          la carta di credito. Questo conto può anche essere utilizzato per
          altri prestiti a breve durata;</p></li><li><p><b>debiti correnti</b>: questo è un conto utilizzato
          tipicamente per la gestione dell'impresa dove vengono registrati i debiti
          che devono ancora esser saldati;</p></li><li><p><b>passività</b>: utilizzare questo conto per tutti
          gli altri prestiti, generalmente di entità maggiore e di durata superiore
          come un mutuo o le rate dell'auto. Questo conto aiuta anche a conoscere
          quanto denaro si deve ancora e quanto è stato già restituito.</p></li></ol></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Le passività in contabilità agiscono in modo opposto alle attività (o patrimonio netto):
        gli <b>accrediti (avere)</b> (valori immessi nella colonna di destra)
        aumentano il saldo del conto mentre gli <b>addebiti (dare)</b> (valori
        immessi nella colonna di sinistra) lo diminuiscono (consultare la nota più avanti
        in questo capitolo).</p></td></tr></table></div><p>Il conto finale del bilancio patrimoniale è quello del
      <b>capitale</b>, che è sinonimo di valore netto o capitale netto.
      Rappresenta ciò che rimane dopo aver sottratto le passività dalle attività,
      ed è quindi la porzione di patrimonio che si possiede e sulla quale non grava alcun debito.
      In GnuCash si consiglia di utilizzare questa tipologia di conto come
      fonte per i bilanci di apertura dei conti bancari, dato che questo
      saldo rappresenta il valore netto iniziale.</p><p>In GnuCash è presente un solo conto per il capitale chiamato, 
      naturalmente, <b>capitale</b>.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Nel capitale netto, gli accrediti aumentano il saldo del conto e i debiti
        lo diminuiscono (consultare la nota più avanti in questo capitolo).</p></td></tr></table></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">L'equazione della contabilità che lega i conti di bilancio è
        attività = passività + capitale o anche attività - passività = capitale.
        Di conseguenza, semplicemente parlando, <b>ciò che si possiede</b> 
        meno <b>ciò che si deve</b> è uguale al <b>valore netto</b>.</p></td></tr></table></div></div><div class="sect2"><div class="titlepage"><div><h3 class="title"><a name="accts-gc-ie2"></a>3.2.2. Conti per entrate e uscite</h3></div></div><p><b>Entrate</b>: è il denaro che si riceve per l'impiego del
      proprio tempo, per i servizi che si forniscono o per l'uso del proprio denaro. In GnuCash
      un conto di tipo <b>entrate</b> è utilizzato per registrare questi guadagni.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Gli accrediti aumentano il saldo del conto entrate mentre
        i debiti lo diminuiscono. Come descritto nella <a href="basics-accounting1.html" title="2.1. Concetti di contabilità">Sezione 2.1</a>,
        gli accrediti rappresentano un trasferimento di denaro
        <b>da</b> un conto; così in questi conti speciali per le entrate,
        quando si trasferisce denaro <b>dal</b> conto entrate a un altro conto
        (accredito o avere), il saldo del conto entrate <b>aumenta</b>.
        Per esempio, quando si deposita un assegno e si registra la transazione 
        come un trasferimento di denaro dal conto entrate al conto bancario, il saldo
        di entrambi aumenta.</p></td></tr></table></div><p><b>Uscite</b>: si riferisce al denaro che viene utilizzato
      per acquistare beni o servizi forniti da terzi. In GnuCash si utilizza un
      conto <b>uscite</b> per registrare le proprie uscite.
      </p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Gli addebiti aumentano il valore delle passività mentre
        gli accrediti lo diminuiscono. (consulta la nota più avanti
        in questo capitolo).</p></td></tr></table></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Quando si sottraggono alle entrate totali le uscite totali
        in un certo periodo di tempo, si ottengono le entrate nette.
        Questa grandezza viene indicata nello stato patrimoniale con la
        dicitura "utili non distribuiti", che è un tipo di conto del
        <b>capitale</b>.</p></td></tr></table></div><p>Qui sotto vengono mostrati i conti standard per le <b>entrate</b>
      e per le <b>uscite</b> così come vengono creati scegliendo l'opzione <b>
      conti comuni</b> nel druido per la creazione di una nuova struttura dei conti
      (<b>File -&gt; Nuovo -&gt; Nuova struttura conti</b>).</p><div class="screenshot"><div class="mediaobject"><img src="figures/accts_DefaultIncomeAccounts.png" alt="Conti standard per le entrate"><div class="caption"><p>Questa immagine mostra i conti standard per le 
              <b>entrate</b></p></div></div></div><div class="screenshot"><div class="mediaobject"><img src="figures/accts_DefaultExpenseAccounts.png" alt="Alcuni conti standard per le uscite"><div class="caption"><p>Questa immagine mostra alcuni conti standard per le 
              <b>uscite</b></p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Approfondimento di addebiti e accrediti</th></tr><tr><td colspan="2" align="left" valign="top"><p xmlns="">Si ricordano ancora i termini debito e credito discussi nella 
        <a href="basics-accounting1.html" title="2.1. Concetti di contabilità">Sezione 2.1</a>?
        Contrariamente a quanto si possa credere e alle definizioni sui
        dizionari, debiti e crediti non significano aumento o riduzione.
        L'unica definizione costante di debiti e crediti è che i debiti
        sono inseriti nella colonna di sinistra (chiamata anche dare) mentre 
        i crediti in quella di destra (chiamata anche avere). Infatti entrambi
        possono far aumentare certi tipi di conti e farne diminuire altri. Nei 
        conti delle attività e delle uscite, i debiti ne aumentano il saldo 
        mentre i crediti lo diminuiscono. Nei conti delle passività, del 
        capitale e delle entrate, i crediti ne aumentano il saldo
        mentre i debiti lo diminuiscono.</p><p xmlns="">Per esempio, i debiti <b>aumentano</b> il saldo
        del conto bancario e i crediti lo <b>diminuiscono</b>.
        Fermi un attimo, si potrebbe pensare, un <b>debito</b>
        fa <b>diminuire</b> il saldo sul conto corrente perché 
        si preleva denaro. E quando la banca restituisce del denaro, viene 
        <b>accreditato</b> sul conto. Sorge quindi spontaneo chiedersi
        per quale motivo i termini hanno un significato inverso in contabilità.</p><p xmlns="">E' presto detto: le banche riportano le transazioni dal <b>loro</b> 
        punto di vista che è esattamente il contrario di quella 
        del cliente. Per il cliente la banca rappresenta una attività, qualcosa 
        che si possiede; per la banca invece, il conto rappresenta un prestito, o 
        una passività dato che essa deve del denaro al cliente.
        Come illustrato in questo capitolo, i conti delle attività e quelli delle
        passività, si comportano in modo opposto. In un conto delle passività,
        i debiti fanno <b>diminuire</b> il saldo e i crediti lo
        fanno <b>aumentare</b>.</p><p xmlns="">Quando si preleva denaro dal proprio conto bancario, il saldo del
        proprio conto diminuisce. Questo rappresenta una diminuzione del proprio
        capitale, dato che si <b>accredita</b> il proprio conto.
        Per la banca, questa operazione rappresenta una diminuzione delle passività,
        dato che <b>addebita</b> il conto bancario del cliente</p><p xmlns="">La seguente tabella riassume le convenzioni utilizzate nella contabilità 
        per quanto concerne l'effetto sul saldo di una determinata tipologia di conto, 
        in funzione dell'immissione di un valore in una specifica colonna del registro 
        di quel conto. Il segno <b>+</b> in una casella significa che inserendo 
        un valore in quella colonna nel registro del conto associato, si produrrà un
        aumento del saldo del conto stesso. Il segno <b>-</b> indica invece
        un valore che produrrà una diminuzione del saldo del conto.</p><p xmlns=""><div class="table"><p><b>Tabella 3.1. Tabella riassuntiva delle convenzioni utilizzate nel registro.</b></p><table summary="Tabella riassuntiva delle convenzioni utilizzate nel registro." border="1"><colgroup><col><col><col></colgroup><tbody><tr><td><b>Tipologia del conto</b></td><td><b>DARE</b></td><td><b>AVERE</b></td></tr><tr><td>Attività</td><td><b>+</b></td><td><b>-</b></td></tr><tr><td>Passività</td><td><b>-</b></td><td><b>+</b></td></tr><tr><td>Capitali</td><td><b>-</b></td><td><b>+</b></td></tr><tr><td>Entrate</td><td><b>-</b></td><td><b>+</b></td></tr><tr><td>Uscite</td><td><b>+</b></td><td><b>-</b></td></tr></tbody></table></div>
        </p><p xmlns="">L'effetto descritto nella tabella è visualizzabile direttamente in GnuCash
        selezionando, nella finestra delle preferenze dei conti alla voce <b>conti
        con saldo invertito</b>, l'opzione <b>Nessuno</b>. In questo modo
        verrà visualizzato l'effettivo segno del saldo per ogni tipologia di conto.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="accts-concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="accts-examples1.html">Avanti &gt;&gt;&gt;</a></td></tr><tr><td width="40%" align="left">3.1. Concetti basilari di contabilità </td><td width="20%" align="center"><a accesskey="u" href="chapter_accts.html">Risali</a></td><td width="40%" align="right"> 3.3. In pratica</td></tr></table></div></body></html>
