<html><head><meta http-equiv="Content-Type" content="text/html; charset=UTF-8"><title>12.7. Lavori per un cliente</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_bus_ar.html" title="Capitolo 12. Crediti correnti"><link rel="previous" href="bus-ar-invoices1.html" title="12.6. Fattura"><link rel="next" href="bus-ar-payment1.html" title="12.8. Procedere al pagamento"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">12.7. Lavori per un cliente</th></tr><tr><td width="20%" align="left"><a accesskey="p" href="bus-ar-invoices1.html">&lt;&lt;&lt; Indietro</a> </td><th width="60%" align="center">Capitolo 12. Crediti correnti</th><td width="20%" align="right"> <a accesskey="n" href="bus-ar-payment1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="bus-ar-jobs1"></a>12.7. Lavori per un cliente</h2></div></div><p>I lavori per un cliente sono utili per raggruppare più fatture emesse
    verso lo stesso cliente. L'utilizzo della funzione per i lavori di un cliente è
    opzionale. Questa funzione è utile quando si hanno più "lavori" associati
    allo stesso cliente e si desidera visualizzare tutte le fatture relative
    al singolo lavoro.</p><p>Per creare i lavori per un cliente recarsi in
    <b>Impresa</b> -&gt; <b>Cliente</b> -&gt;
    <b>Nuovo lavoro</b>. Verrà visualizzata la finestra per un
    <b>Nuovo lavoro</b>. I campi modificabili sono:</p><div class="itemizedlist"><ul><li><p><b>Informazioni lavoro - Numero lavoro</b> (opzionale) - inserire
        un numero con cui identificare il lavoro. Se lasciato vuoto, verrà scelto automaticamente
        un numero dal programma.</p></li><li><p><b>Informazioni lavoro - Nome lavoro</b> - il nome che
        si desidera assegnare al nuovo lavoro.</p></li><li><p><b>Informazioni sull'intestatario - Cliente</b> - il cliente per cui
        il lavoro viene creato.</p></li><li><p><b>Informazioni sull'intestatario - ID pagamento</b> - il numero
        di riferimento a questo lavoro per il cliente (es: il numero d'ordine d'acquisto).
        Questo rappresenta l'"identificativo del pagamento" per relazionare la fattura al loro
        ordine. Il valore inserito è utilizzato per impostare l'ID di pagamento per le nuove fatture
        associate a questo lavoro.</p></li><li><p><b>Lavoro attivo</b> - permette di impostare il lavoro 
        come attivo o non attivo. Questa opzione è utile quando si hanno diversi lavori
        inattivi, dato che risulta più semplice cercare solamente tra i lavori
        che sono marcati come attivi.</p></li></ul></div><div class="screenshot"><div class="mediaobject"><img src="figures/bus_ar_jobnew.png" alt="Nuovo lavoro per un cliente"><div class="caption"><p>Nuovo lavoro per un cliente</p></div></div></div><p>Per modificare un lavoro per un cliente, si utilizzi l'applicazione
    <b>Impresa</b> -&gt; <b>Cliente</b> -&gt;
    <b>Trova lavoro</b>. Selezionare il lavoro desiderato fra i
    risultati della ricerca e premere il pulsante 
    <b>Visualizza/modifica lavoro</b>.</p><p>Per trovare le fatture associate a un determinato lavoro, utilizzare
    l'applicazione <b>Impresa</b> -&gt; <b>Cliente</b> -&gt;
    <b>Trova lavoro</b>. Selezionare il lavoro desiderato fra i risultati
    della ricerca e premere il pulsante <b>Visualizza fatture</b>. Verrà
    visualizzata una finestra con un elenco delle fatture associate al lavoro 
    selezionato. Selezionare quindi una fattura e premere il pulsante <b>Visualizza
    fattura</b> per aprire l'editor della fattura nella finestra principale del 
    programma</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ar-invoices1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ar-payment1.html">Avanti &gt;&gt;&gt;</a></td></tr><tr><td width="40%" align="left">12.6. Fattura </td><td width="20%" align="center"><a accesskey="u" href="chapter_bus_ar.html">Risali</a></td><td width="40%" align="right"> 12.8. Procedere al pagamento</td></tr></table></div></body></html>
