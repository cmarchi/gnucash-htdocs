<html><head><meta http-equiv="Content-Type" content="text/html; charset=UTF-8"><title>4.4. Utilizzare le scorciatoie per l'immissione dei dati</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_txns.html" title="Capitolo 4. Transazioni"><link rel="previous" href="txns-regstyle1.html" title="4.3. Scegliere uno stile per il registro"><link rel="next" href="txns-reconcile1.html" title="4.5. Riconciliazione"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">4.4. Utilizzare le scorciatoie per l'immissione dei dati</th></tr><tr><td width="20%" align="left"><a accesskey="p" href="txns-regstyle1.html">&lt;&lt;&lt; Indietro</a> </td><th width="60%" align="center">Capitolo 4. Transazioni</th><td width="20%" align="right"> <a accesskey="n" href="txns-reconcile1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="txns-shortcuts1"></a>4.4. Utilizzare le scorciatoie per l'immissione dei dati</h2></div></div><p>GnuCash fornisce diverse scorciatoie che permettono di risparmiare
    tempo nella fase di immissione dei dati. Quando si digitano pochi caratteri 
    iniziali di una descrizione che è stata usata in precedenza, la funzione di
    Quickfill completa automaticamente il resto della transazione così come è 
    stata immessa l'ultima volta. Quando si digitano i primi caratteri del
    nome di un conto nel campo <b>Trasferimento</b> sulla linea
    della transazione o nel campo <b>Conto</b> sulla linea della
    suddivisione, Quickfill completerà automaticamente il nome dalla lista
    dei conti. Assiste anche nella scelta dei sottoconti in questi campi:
    basta digitare il primo carattere del conto padre seguito dai due punti
    e dal primo carattere del nome del sottoconto. Per esempio, per selezionare
    <b>Attività:Conto corrente</b>,  è sufficiente digitare
    <b><tt>A:C</tt></b> e lasciare a GnuCash il compito di completare
    il resto.</p><p>Anche le scorciatoie da tastiera per il registro permettono di risparmiare 
    tempo e GnuCash ne fornisce diverse. Nel campo della data si può premere:</p><div class="itemizedlist"><ul><li><p><b>+</b> o <b>=</b> per aumentare la data
        e <b>-</b> o <b>_</b> per diminuire la data</p></li><li><p><b>]</b> o <b>}</b> per aumentare il mese
        e <b>[</b> o <b>{</b> per diminuire il mese</p></li><li><p><b>M</b> o <b>m</b> per inserire la prima 
        data del mese</p></li><li><p><b>H</b> o <b>h</b> per inserire l'ultima 
        data del mese</p></li><li><p><b>Y</b> o <b>y</b> per inserire la prima 
        data dell'anno</p></li><li><p><b>R</b> o <b>r</b> per inserire l'ultima 
        data dell'anno</p></li><li><p><b>T</b> o <b>t</b> per inserire la data 
        odierna</p></li></ul></div><p>Nel campo <b>Nr.</b> nella linea di una transazione, 
    è possibile premere <b>+</b> per incrementare il numero della transazione
    mentre premendo <b>-</b> verrà diminuito il numero.
    Questo funzionerà anche nel campo <b>Operazione</b> nella linea
    della suddivisione, se si sceglie di immettere i numeri della suddivisione qui.
    Il campo <b>Operazione</b> supporta anche Quickfill: se si digitano
    i primi caratteri di una operazione ordinaria (come <b>Deposito</b>),
    GnuCash completerà il resto.</p><p>Il campo <b>Trasferimento</b> supporta il Quickfill
    dei nomi dei conti. Si può iniziare a digitare il nome di un conto e
    GnuCash completerà la parte restante del nome. Digitando il carattere separatore
    in qualsiasi momento completerà il livello corrente del nome del conto, lasciando
    il cursore posizionato all'inizio del livello successivo di nomi di conti. 
	 Digitando, per esempio, "A:C" con il gruppo standard di conti verrà selezionato
	 il conto "Attività:Conto corrente". Si possono anche digitare le chiavi
    <b>Menu</b> o <b>Ctrl-Giù</b> in questo campo per visualizzare
    la lista a comparsa dei nomi dei conti.</p><p>In ognuno dei campi per l'importo, si può usare una calcolatrice incorporata.
    Digitare semplicemente il primo valore, seguito da un <b>+</b>,
    <b>-</b>, <b>*</b> o <b>/</b>, poi inserire il
    secondo valore. GnuCash eseguirà i calcoli e restituirà il valore risultante
    nel campo dell'importo alla pressione del tasto <b>Tab</b>.</p><p>Per tutte le voci del menu sono definite delle chiavi di accesso che sono
    indicate da caratteri sottolineati nei nome del menu. Premere <b>Alt</b> +
    [carattere sottolineato] per aprire il menu desiderato e selezionare poi una voce digitando
    il carattere sottolineato corrispondente. Per esempio, premere Alt+T fa comparire il menu per le transazioni, poi premendo
    <b>S</b> si potrà suddividere la transazione. Alcune delle voci
    del menu hanno anch'esse delle scorciatoie che immediatamente invocano 
    il comando (normalmente utilizzando il tasto <b>Ctrl</b>). Queste 
    scorciatoie sono riportate a fianco della voce.</p><p>Per muoversi nel registro, utilizzare questi tasti per risparmiare 
    tempo:</p><div class="itemizedlist"><ul><li><p><b>Tab</b> per spostarsi al prossimo campo, Shift+Tab per spostarsi nel campo precedente</p></li><li><p><b>Home</b> per spostarsi all'inizio del campo,
        <b>Fine</b> per spostarsi alla fine del campo</p></li><li><p><b>Invio</b> o <b>↓</b> per spostarsi alla 
        transazione successiva, <b>↑</b> per spostarsi alla transazione
        precedente</p></li><li><p><b>Pag Sù</b> per muoversi verso l'alto di una schermata,
        <b>Pg giù</b> per muoversi verso il basso di una schermata</p></li><li><p>Shift+Pag Sù per raggiungere la prima transazione, Shift+Pag Giù per raggiungere l'ultima transazione</p></li></ul></div><p>Nella finestra <b>Riconcilia</b> possono essere usate le
    seguenti scorciatoie da tastiera:</p><div class="itemizedlist"><ul><li><p><b>Tab</b> sposta al riquadro successivo
        <b>Shift</b>-<b>Tab</b> sposta al riquadro precedente
        </p></li><li><p>La barra spaziatrice alterna lo stato tra riconciliata e non
        riconciliata</p></li><li><p><b>↑</b> e <b>↓</b> permettono di spostarsi tra
	gli elementi nel riquadro selezionato</p></li></ul></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="txns-regstyle1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="txns-reconcile1.html">Avanti &gt;&gt;&gt;</a></td></tr><tr><td width="40%" align="left">4.3. Scegliere uno stile per il registro </td><td width="20%" align="center"><a accesskey="u" href="chapter_txns.html">Risali</a></td><td width="40%" align="right"> 4.5. Riconciliazione</td></tr></table></div></body></html>
