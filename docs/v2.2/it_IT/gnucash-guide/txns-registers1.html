<html><head><meta http-equiv="Content-Type" content="text/html; charset=UTF-8"><title>4.2. Il registro contabile</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_txns.html" title="Capitolo 4. Transazioni"><link rel="previous" href="txns-concepts1.html" title="4.1. Concetti base"><link rel="next" href="txns-regstyle1.html" title="4.3. Scegliere uno stile per il registro"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">4.2. Il registro contabile</th></tr><tr><td width="20%" align="left"><a accesskey="p" href="txns-concepts1.html">&lt;&lt;&lt; Indietro</a> </td><th width="60%" align="center">Capitolo 4. Transazioni</th><td width="20%" align="right"> <a accesskey="n" href="txns-regstyle1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="txns-registers1"></a>4.2. Il registro contabile</h2></div></div><p>Il <b>registro contabile</b> è la finestra di
    GnuCash che permette di visualizzare e modificare le transazioni
    preesistenti o di aggiungerne di nuove per un particolare conto.
    Per entrare nel registro contabile, è sufficiente selezionare
    il nome del conto nella finestra di visualizzazione ad albero dei
    conti, ed eseguire un doppio click per aprirlo. In alternativa, è
    possibile premere il pulsante Apri nella barra
    strumenti o utilizzare il menu che compare premedno il tasto destro del mouse. GnuCash 
    visualizzerà così la finestra del registro contabile.</p><div class="sect2"><div class="titlepage"><div><h3 class="title"><a name="txns-registers-twoaccount2"></a>4.2.1. Transazione semplice</h3></div></div><p>Per esempio, partendo con la struttura dei conti creata nel 
      capitolo precedente e salvata nel file di nome <tt>gcashdata_3</tt>, si clicchi due
      volte sul sottoconto <b>Conto corrente</b> del conto attività.
      Si aggiunga ora una semplice transazione al conto corrente. Quando si creano
      per la prima volta dei conti in GnuCash, è generalmente necessario
      impostare, per alcuni di essi, un bilancio di apertura.</p><p>Nella prima riga delle transazioni, inserire una data (es:
      1 Marzo 2006), una descrizione (es: Bilancio di apertura), selezionare
      il menu a tendina del trasferimento e selezionare <b>Capitali:Bilanci 
      d'apertura</b>, aggiungere un deposito del valore di €1.000, e premere
      «invio». Il registro contabile dovrebbe apparire simile a quello in figura:</p><div class="screenshot"><div class="mediaobject"><img src="figures/txns_register_2account.png" alt="Conto corrente - Registro"><div class="caption"><p>Questa immagine mostra il <b>registro di Attività:Conto corrente
          </b> dopo aver inserito una transazione per il valore
          iniziale.</p></div></div></div><p>Impostare il bilancio di apertura di un conto è un esempio
      di una semplice transazione che coinvolge due conti: in questo caso
      i conti <b>Attività:Conto corrente</b> e <b>Capitali:Bilanci
      d'apertura</b>.</p><p>Per fare un altro esempio di semplice transazione a due, se ne aggiunga 
      un'altra per descrivere un acquisto di 45.21€ di alimentari. Dalla posizione
      attività:conto corrente, devono essere <b>trasferiti</b>
      a <b>Uscite:Alimentari</b>. Ora il registro contabile dovrebbe
      apparire così:</p><div class="screenshot"><div class="mediaobject"><img src="figures/txns_register_2account2.png" alt="Conto corrente - Registro"><div class="caption"><p>Questa immagine mostra il <b>registro di Attività:Conto corrente
          </b> dopo aver inserito una transazione per l'acquisto di
          alimentari.</p></div></div></div></div><div class="sect2"><div class="titlepage"><div><h3 class="title"><a name="txns-registers-multiaccount2"></a>4.2.2. Transazione suddivisa</h3></div></div><p>Il bisogno di una transazione che coinvolge 3 o più conti sorge quando
      è necessario suddividere o il conto "da" o il conto "a" in una transazione
      in più conti. L'esempio classico di questa situazione si verifica quando
      si riceve lo stipendio. Il compenso che si riceve è sicuramente meno
      dello stipendio lordo a causa delle tasse, del fondo pensione e altre voci.
      Perciò la singola transazione relativa alla ricezione dello stipendio coinvolge
      altri conti oltre a quelli di <b>Attività:Conto corrente</b> e
      <b>Entrate:Stipendio</b>.</p><p>Per aggiungere una transazione per lo stipendio dalla finestra di registro 
      del conto <b>Attività:Conto corrente</b>, fare clic in una nuova 
      riga della transazione e premere <b>Suddivisione</b>.
      Immettere dapprima la descrizione della transazione nella prima linea (per esempio: 
      "Employers R Us"). Nella linea "di suddivisione" sotto a questa, immettere
      il deposito nel conto <b>Attività:Conto corrente</b> (es: €670) 
      (questo è a causa di un bug, che richiede che la prima linea di una suddivisione 
      sia relativa ql conto attuale). In seguito inserire i vari depositi per le tasse
      (<b>Attività:Conto corrente</b> (es: €670),
      <b>Uscite:Tasse:Statali</b> (es: €180),
      <b>Uscite:Tasse:Assistenza sanitaria</b> (es: €90) e
      <b>Uscite:Tasse:Previdenza sociale</b> (es: €60)) e
      per ultimo il totale lordo dello stipendio (es: €1000) come prelievo da <b>
      Entrate:Stipendio</b>. Alla fine la suddivisione dovrebbe assomigliare
      a questa:</p><div class="screenshot"><div class="mediaobject"><img src="figures/txns_register_multiaccount.png" alt="Registro del conto - suddivisione di una transazione"><div class="caption"><p>Questa immagine mostra il <b>registro di Attività:Conto corrente
          </b> dopo aver aggiunto una transazione suddivisa per lo
          stipendio.</p></div></div></div></div><div class="sect2"><div class="titlepage"><div><h3 class="title"><a name="txns-registers-features2"></a>4.2.3. Caratteristiche del registro del conto</h3></div></div><p>La barra del titolo nel registro del conto, mostra il nome del conto
      che, in questo caso è <b>Attività:Conto corrente</b>. Sotto
      alla barra del titolo, la barra del menu mostra le voci disponibili per il
      registro del conto e la barra degli strumenti contiene degli utili pulsanti
      che assistono nelle operazioni con il registro del conto.</p><p>Sebbene ogni transazione ha almeno due suddivisioni, tutto ciò che 
      si vede nel registro di base è un sommario delle suddivisioni che interessano
      il conto selezionato. Nella colonna del trasferimento, sono elencati gli altri 
      conti da cui il denaro è <b>trasferito</b> verso o da questo conto.
      Se la transazione coinvolge più di due conti, GnuCash visualizza la scritta
      <b>-- Transazione suddivisa --</b> a indicare che si tratta di
      una transazione con più suddivisioni. E' possibile visualizzare individualmente
      le suddivisioni di ogni transazione premendo il pulsante <b>Suddivisione</b> 
      nella barra strumenti mentre è selezionata la transazione.</p><p>Per le transazioni suddivise, la prima linea rappresenta la
      <b>linea della transazione</b>. Contiene una
      <b>Data</b>, un <b>Nr.</b> opzionale (quale
      il numero dell'assegno), la <b>Descrizione</b> della transazione, 
      l'importo totale che interessa il conto selezionato (<b>Deposito Tot</b>
      qui) e il <b>Saldo</b> aggiornato dopo la transazione corrente.
      Si noti che nella vista espansa, l'intestazione della colonna <b>Trasferimento</b>
      scompare, e non viene visualizzato nessun nome di conto in questo campo.
      Questa riga mostra solamente un sommario degli effetti della transazione sul conto selezionato.
      Per avere informazioni più dettagliate, occorre visualizzare le suddivisioni
      che compongono la transazione.</p><p>Le righe parziali sotto a quella della transazione, sono le
      <b>righe delle suddivisioni</b> e sono separate da linee grigie.
      Quando si seleziona una delle linee di suddivisione, l'intestazione della 
      colonna cambia, visualizzando le voci relative ai campi della suddivisione:</p><div class="screenshot"><div class="mediaobject"><img src="figures/txns_registersplit2.png" alt="Come cambiano le intestazioni per una suddivisione"><div class="caption"><p>Questa immagine mostra come le intestazioni cambino per una
          suddivisione.</p></div></div></div><p>Ogni suddivisione contiene un campo <b>Operazione</b>
	opzionale o del tipo di suddivisione, che può essere immesso digitandolo oppure 
	scegliendolo da	una lista a comparsa. La suddivisione presenta anche un campo 
	per il <b>Promemoria</b>	per descrivere la suddivisione stessa. 
	Ogni suddivisione coinvolge un <b>Conto</b>, che può essere selezionato 
	da una lista a comparsa che comprende tutti i propri conti. Il campo 
	<b>R</b> indica se la suddivisione è stata riconciliata. Le ultime 
	due colonne riportano l'importo della suddivisione e se il denaro è in entrata o 
	in uscita dal conto.</p><p>Come discusso nella <a href="basics-accounting1.html" title="2.1. Concetti di contabilità">Sezione 2.1</a>, gli addebiti
	totali (o dare, inseriti nella colonna di sinistra) devono eguagliare gli accrediti
	totali (o avere, inseriti nella colonna di destra) per ogni transazione. Nell'esempio
	mostrato sopra, gli addebiti totali sono pari agli accrediti totali e la 
	transazione è quindi bilanciata. Si nota che la riga della transazione contiene
	lo stesso importo in addebito presente nella riga della suddivisione 
	<b>Conto corrente</b>. Perché viene mostrata due volte?
	perché la riga della transazione è semplicemente un <b>sommario</b> 
	degli effetti della transazione sul conto a cui appartiene. La stessa transazione
	in un conto diverso, avrebbe una linea della transazione differente che mostra
	gli effetti su quel particolare conto. Questo si può vedere selezionando un'altra riga
	di suddivisione e premendo il pulsante <b>Salta</b> sulla barra
	degli strumenti.</p><p>In questo esempio, se si salta al conto
      <b>Entrate:Stipendio</b>, GnuCash mostra la stessa
      transazione nel registro del conto <b>Entrate:Stipendio</b>:</p><div class="screenshot"><div class="mediaobject"><img src="figures/txns_registersplit3.png" alt="Uno sguardo al conto Entrate:Stipendio"><div class="caption"><p>Questa immagine mostra un salto al conto
          <b>Entrate:Stipendio</b>.</p></div></div></div><p>Si noti che il totale nella riga della transazione, somma gli
	effetti sul conto <b>Entrate:Stipendio</b> invece che sul
	<b>Conto corrente</b>, perché si sta guardando il registro del conto
	<b>Entrate:Stipendio</b>. Le suddivisioni sono esattamente le stesse,
	ma la riga della transazione rispecchia ora l'accredito al conto 
	<b>Entrate:Stipendio</b>.</p><p>In basso a sinistra nella finestra del registro, GnuCash visualizza
	degli utili messaggi mentre ci si muove nel registro. A destra, invece,
	è possibile leggere il saldo attuale del conto e il totale delle
	suddivisioni liquidate.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="txns-concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="txns-regstyle1.html">Avanti &gt;&gt;&gt;</a></td></tr><tr><td width="40%" align="left">4.1. Concetti base </td><td width="20%" align="center"><a accesskey="u" href="chapter_txns.html">Risali</a></td><td width="40%" align="right"> 4.3. Scegliere uno stile per il registro</td></tr></table></div></body></html>
