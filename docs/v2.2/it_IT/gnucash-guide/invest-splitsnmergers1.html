<html><head><meta http-equiv="Content-Type" content="text/html; charset=UTF-8"><title>8.9. Frazionamenti e fusioni</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_invest.html" title="Capitolo 8. Investimenti"><link rel="previous" href="invest-dividends1.html" title="8.8. Dividendi"><link rel="next" href="chapter_capgain.html" title="Capitolo 9. Guadagni in conto capitale"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.9. Frazionamenti e fusioni</th></tr><tr><td width="20%" align="left"><a accesskey="p" href="invest-dividends1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="chapter_capgain.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="invest-splitsnmergers1"></a>8.9. Frazionamenti e fusioni</h2></div></div><p>Le società possono frazionare le loro azioni per diverse ragioni la più
    comune delle quali è quando l'amministrazione della società ritiene che il prezzo 
    abbia superato il valore ragionevole per gli investitori. Alcuni di questi frazionamenti
    sono semplici scambi (es: 2 per 1 o 3 per 2) mentre altri sono meccanismi di scambio
    più complessi con distribuzione di liquidi. I frazionamenti possono anche portare
    a una diminuzione del numero di azioni se lo scambio è un frazionamento inverso
    (es: 1 per 3 o 0,75 per 1).

    </p><div class="sect2"><div class="titlepage"><div><h3 class="title"><a name="invest-simplesplit"></a>8.9.1. Frazionamento azionario semplice</h3></div></div><p>Per fare un esempio, si supponga che la propria società di investimento in 
      azioni NST abbia dichiarato un frazionamento azionario di 2 per 1 a decorrere dal
      6 Giugno 2005. Per inserire la corrispondente transazione occorre avviare il druido 
      per il frazionamento azionario andando in <b>Operazioni</b> -&gt; 
      <b>Frazionamento azionario</b>.</p><div class="screenshot"><div class="mediaobject"><img src="figures/invest_split1.png" alt="Un'immagine del druido per il frazionamento azionario al passo 1. "><div class="caption"><p>Un'immagine della selezione del druido per il frazionamento azionario.</p></div></div></div><p>La prima schermata è solamente di introduzione; premere <b>Avanti</b> per
      visualizzare la finestra di selezione del conto e dell'azione per il frazionamento. Sarà
      necessario creare una voce per ogni combinazione di <b>Conto:Azioni</b> che
      si possiede.</p><div class="screenshot"><div class="mediaobject"><img src="figures/invest_split2.png" alt="Un'immagine del druido per il frazionamento azionario al passo 2 - Selezione del conto/azione.
            "><div class="caption"><p>Un'immagine del druido per il frazionamento azionario al passo 2 - Selezione del
	   conto/azione.</p></div></div></div><p>Selezionare il conto “Attività:Investimenti:DRIPs:NST” e premere
      <b>Avanti</b>.</p><p>La finestra seguente per i dettagli del frazionamento azionario, contiene 5 campi:</p><div class="itemizedlist"><ul><li><p><b>Data</b> - Inserire la data del frazionamento.</p></li><li><p><b>Quote</b> - Il numero di quote aggiunte (o sottratte)
          nella transazione.</p><p>Nell'esempio si è ipotizzato un frazionamento 2 per 1, quindi il numero di
          quote addizionali è pari al numero di quelle presenti attualmente nel registro.</p></li><li><p><b>Descrizione</b> - La descrizione dovrebbe fornire una
          breve spiegazione della transazione.</p></li><li><p><b>Nuovo prezzo</b> - Se si desidera è possibile inserire qui
          il nuovo prezzo dell'azione dopo il frazionamento.</p></li><li><p><b>Valuta</b> - è richiesta la valuta della transazione
          che dovrebbe essere la stessa con cui è avvenuto l'acquisto delle azioni.</p></li></ul></div><p>Premere il pulsante <b>Avanti</b>.</p><div class="screenshot"><div class="mediaobject"><img src="figures/invest_split3.png" alt="Un'immagine del druido per il frazionamento azionario al passo 3 - Dettagli del frazionamento. "><div class="caption"><p>Un'immagine del druido per il frazionamento azionario al passo 3 - Dettagli del frazionamento. </p></div></div></div><p>La schermata successiva verrà saltata per questo esempio poiché non è presente
      “Cash in Lieu”.
      </p><div class="screenshot"><div class="mediaobject"><img src="figures/invest_split4.png" alt="Un'immagine del druido per il frazionamento azionario al passo 4 - Cash in Lieu. "><div class="caption"><p>Un'immagine del druido per il frazionamento azionario al passo 4 - Cash in Lieu. </p></div></div></div><p>Una finestra finale di “Termina” proporrà diverse opzioni:
       <b>Annulla</b>, <b>Indietro</b> per annullare o modificare i dati inseriti, e
       <b>Applica</b> per completare il frazionamento azionario con i dati inseriti. </p><div class="screenshot"><div class="mediaobject"><img src="figures/invest_simplesplit1.png" alt="Esempio di una transazione relativa a un semplice frazionamento azionario, nel 
            registro dell'azione"><div class="caption"><p>Un'immagine del registro del conto “Attività:Investimenti:DRIPs:NST”
          dopo l'inserimento di una transazione per un semplice frazionamento azionario.</p></div></div></div></div><div class="sect2"><div class="titlepage"><div><h3 class="title"><a name="invest-merger1"></a>8.9.2. Fusione azionaria moderatamente complessa</h3></div></div><p>Come esempio, si assuma di aver posseduto delle azioni AT&amp;T durante la fusione
      avvenuta il 18 Novembre 2005 della SBC con AT&amp;T. In questo esempio si ipotizzerà di 
      aver acquistato le azioni AT&amp;T il 1° Aprile 2005, che i divendi siano stati pagati 
      in liquidi e quindi che non siano stati inseriti nel registro delle azioni AT&amp;T.</p><p>Le condizioni della fusione sancivano che 0,77942 azioni di SBC fossero scambiate
      per ogni azione AT&amp;T. La società derivante dalla fusione continuò a utilizzare il
      simbolo “T” da AT&amp;T.</p><p>AT&amp;T fornì dei “dividendi” di €1,20/azione alla data della transazione,
      comunque questa operazione non apparirà nel conto delle azioni dato che si trattò di una
      distribuzione in liquidi.</p><p>Il processo di inserimento di questa transazione è identico al frazionamento semplice
      fino alla schermata dei “Dettagli”. Sarà necessario creare una voce di frazionamento
      in ogni combinazione di <b>Conto investimenti:Azioni</b> che ha delle azioni 
      frazionate.</p><div class="screenshot"><div class="mediaobject"><img src="figures/invest_merge2.png" alt="Un'immagine del druido per il frazionamento azionario al passo 2. "><div class="caption"><p>Un'immagine del druido per il frazionamento azionario al passo 2 - Selezione del
	   conto/azione (Conto investimenti:T).</p></div></div></div><p>Selezionare il conto “Attività:Investimenti:Conto brokeraggio:Azioni:T” e premere
      <b>Avanti</b>.</p><p>La schermata successiva per i dettagli del frazionamento azionario, contiene 5 campi:</p><div class="itemizedlist"><ul><li><p><b>Data</b> - Inserire la data del frazionamento. Per questo esempio
           si inserirà 18 Novembre 2005.</p></li><li><p><b>Quote</b> - il numero di azioni aggiunte (o tolte)
          con la transazione.</p><p>Nell'esempio in oggetto si tratta di un frazionamenti di 0,77942 per 1 e quindi il numero di
          azioni diminuisce rispetto a quello attualmente presente nel registro. E' possibile
          avvalersi della capacità di GnuCash di eseguire i calcoli nelle celle inserendo direttamente i dati
          (Es: “(0,77942*100)-100”) per calcolare la diminuzione delle azioni derivante dal
          frazionamento.</p></li><li><p><b>Descrizione</b> - La descrizione dovrebbe fornire una
          breve spiegazione della transazione.</p></li><li><p><b>Nuovo prezzo</b> - Se si desidera è possibile inserire qui
          il nuovo prezzo dell'azione dopo il frazionamento.</p></li><li><p><b>Valuta</b> - è richiesta la valuta della transazione
          che dovrebbe essere la stessa con cui è avvenuto l'acquisto delle azioni.</p></li></ul></div><p>Premere il pulsante <b>Avanti</b>.</p><div class="screenshot"><div class="mediaobject"><img src="figures/invest_merge3.png" alt="Un'immagine del druido per il frazionamento azionario al passo 3. "><div class="caption"><p>Un'immagine del druido per il frazionamento azionario al passo 3 - 
          Dettagli del frazionamento.</p></div></div></div><p>Nell'esempio fatto la schermata successiva verrà saltata dato che non è presente
      “Cash in Lieu”.
      </p><p>Una schermata finale di “Termine” fornirà infine le opzioni per tornare
      <b>Indietro</b>, allo scopo di modificare le informazioni inserite in precedenza, e di
      <b>Applica</b> per completare il frazionamento azionario con i dati inseriti.</p><div class="screenshot"><div class="mediaobject"><img src="figures/invest_stockmerge1.png" alt="Esempio di transazione per un frazionamento azionario di moderata difficoltà, 
            inserita nel registro delle azioni"><div class="caption"><p>Un'immagine del registro del Conto investimenti:T dopo aver inserito la transazione
          relativa al frazionamento azionario che comporta la diminuzione delle azioni.</p></div></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest-dividends1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_capgain.html">Avanti &gt;&gt;&gt;</a></td></tr><tr><td width="40%" align="left">8.8. Dividendi </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> Capitolo 9. Guadagni in conto capitale</td></tr></table></div></body></html>
