<html><head><meta http-equiv="Content-Type" content="text/html; charset=UTF-8"><title>10.5. Registrare e aggiornare i tassi di cambio per le valute (come fare)</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_currency.html" title="Capitolo 10. Valute multiple"><link rel="previous" href="currency_prefs1.html" title="10.4. Impostare le preferenze internazionali"><link rel="next" href="currency_purchase1.html" title="10.6. Registrare gli acquisti in valuta estera (come fare)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">10.5. Registrare e aggiornare i tassi di cambio per le valute (come fare)</th></tr><tr><td width="20%" align="left"><a accesskey="p" href="currency_prefs1.html">&lt;&lt;&lt; Indietro</a> </td><th width="60%" align="center">Capitolo 10. Valute multiple</th><td width="20%" align="right"> <a accesskey="n" href="currency_purchase1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="currency_howto1"></a>10.5. Registrare e aggiornare i tassi di cambio per le valute (come fare)</h2></div></div><p>GnuCash è in grado di aggiornare i tassi di cambio delle valute in 
    due modi, uno manuale e uno automatico. Nelle due sezioni seguenti
    verranno illustrate entrambe le procedure.</p><p>Prima di iniziare, è bene dare uno sguardo alla struttura dei conti</p><div class="screenshot"><div class="mediaobject"><img src="figures/currency_main1.png" alt="Impostazione iniziale multi-valuta dei conti bancari"><div class="caption"><p>Impostazione iniziale di 3 conti bancari con valute 
        differenti.</p></div></div></div><div class="sect2"><div class="titlepage"><div><h3 class="title"><a name="currency_howto_Manual"></a>10.5.1. Aggiornare manualmente i tassi di cambio</h3></div></div><p>Si apra l'editor dei prezzi andando in <b>Strumenti</b> -&gt;
      <b>Editor prezzi</b>.</p><div class="screenshot"><div class="mediaobject"><img src="figures/currency_BeforeGetOnlineQuotes.png" alt="Finestra dell'editor prezzi"><div class="caption"><p>Finestra dell'editor prezzi. </p></div></div></div><p>Scegliere il pulsante Aggiungi per aggiungere un
      nuovo tasso di cambio per la valuta. Verrà aperta una finestra che permette di scegliere
      la commodity per cui si vuole definire il tasso di cambio. Premere
      Seleziona, impostare il <b>Tipo</b> a
      valuta e il campo <b>Titolo/valuta</b> a EUR (Euro).
      La finestra dovrebbe apparire simile a questa:</p><div class="screenshot"><div class="mediaobject"><img src="figures/currency_selectcurr.png" alt="Selezionare come commodity l'Euro"><div class="caption"><p>Finestra della scelta della commodity nell'editor dei prezzi</p></div></div></div><p>Premere Ok e nella finestra di scelta della 
      commodity, impostare il tasso di cambio tra la commodity selezionata e
      la valuta corrente. In questo esempio, si imposterà il tasso di cambio
      a 1EUR uguale a 1USD.</p><div class="screenshot"><div class="mediaobject"><img src="figures/currency_selectcomm.png" alt="Scelta della commodity"><div class="caption"><p>Finestra dell'editor prezzi per la scelta della commodity</p></div></div></div><div class="screenshot"><div class="mediaobject"><img src="figures/currency_peditor.png" alt="Finestra dell'editor prezzi"><div class="caption"><p>La Finestra dell'editor prezzi dopo aver impostato
          il tasso di cambio tra Euro e dollaro USA</p></div></div></div><div class="screenshot"><div class="mediaobject"><img src="figures/currency_main2.png" alt="Struttura dei conti"><div class="caption"><p>Struttura dei conti dopo aver impostato il
          tasso di cambio tra Euro e dollaro USA.</p></div></div></div><p>Si osservi che poiché non è stato impostato il tasso di cambio
        per HKD, GnuCash non converte l'HKD in EUR. Questo verrà aggiunto nella sezione 
        successiva.</p></div><div class="sect2"><div class="titlepage"><div><h3 class="title"><a name="currency_howto_Auto"></a>10.5.2. Aggiornare automaticamente i tassi di cambio</h3></div></div><p>Nella sezione precedente è stato mostrato come sia possibile
      definire manualmente un nuovo tasso di cambio per una valuta. Esiste 
      però un metodo più semplice per ottenere lo stesso risultato.</p><p>Si apra la finestra dell'editor dei prezzi dal menu <b>Strumenti</b> -&gt;
      <b>Editor prezzi</b>.</p><div class="screenshot"><div class="mediaobject"><img src="figures/currency_peditor.png" alt="Finestra dell'editor prezzi"><div class="caption"><p>Finestra dell'editor prezzi prima di ottenere le
          quotazioni online.</p></div></div></div><p>Premere il pulsante Ricevi quotazioni per caricare
      automaticamente i vari tassi di cambio di cui si ha bisogno.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">
         Se il pulsante Ricevi quotazioni è disabilitato, 
         significa che il modulo di PerlFinance::Quote non è installato. 
         Per informazioni su come installarlo, consultare
         <a href="invest-stockprice1.html#invest-stockprice-auto2" title="8.6.3. Configurazione per la ricezione automatica delle quotazioni">Sezione 8.6.3</a>
      </p></td></tr></table></div><p><div class="screenshot"><div class="mediaobject"><img src="figures/currency_AfterGetOnlineQuotes.png" alt="Finestra dell'editor prezzi"><div class="caption"><p>Finestra dell'editor prezzi dopo aver ottenuto le 
            quotazioni online. </p></div></div></div></p><p>GnuCash scaricherà autonomamente i tassi di cambio per
      tutte le valute utilizzate nei vari conti. Questo accadrà ogni
      qualvolta verrà premuto il pulsante Ricevi quotazioni
      o se si è impostato GnuCash per scaricare automaticamente le quotazioni
      o i tassi di cambio come descritto in <a href="invest-stockprice1.html#invest-stockprice-auto2" title="8.6.3. Configurazione per la ricezione automatica delle quotazioni">Sezione 8.6.3</a></p><p>Tornando ora alla struttura principale dei conti, si noterà che
      GnuCash ha automaticamente convertito l'importo in HKD in EUR nei conti
      padre che sono in Euro come anche nella colonna del Totale (EUR).
      Inoltre i conti in dollari USA sono stati aggiornati con gli ultimi
      tassi di cambio.</p><div class="screenshot"><div class="mediaobject"><img src="figures/currency_main3.png" alt="Finestra dell'editor prezzi"><div class="caption"><p> Struttura dei conti dopo aver ottenuto le quotazioni
          online.</p></div></div></div></div><div class="sect2"><div class="titlepage"><div><h3 class="title"><a name="currency_howto_disable"></a>10.5.3. Come disabilitare il recupero della valuta</h3></div></div><p>Ogni volta che si crea un conto che utilizza una valuta diversa da quella predefinita,
      verrà automaticamente abilitata la ricezione delle quotazioni online per quella stessa valuta.
      Comunque, se in seguito il conto viene cancellato, GnuCash non disabiliterà automaticamente
      la ricezione delle quotazioni.</p><p>
        Quando sarà stato cancellato anche l'ultimo conto con una particolare valuta e non si vorrà 
        ricevere più gli aggiornamenti sulla valuta, procedere nel seguente modo:
      </p><div class="itemizedlist"><ul><li><p>aprire la finestra dei titoli selezionando
          <b>Strumenti</b> -&gt; <b>Editor titoli</b>;</p></li><li><p>assicurarsi che sia attivata l'opzione <b>visualizza le valute 
          Nazionali</b>;</p></li><li><p>espandere la riga denominata "CURRENCY";</p></li><li><p>fare doppio clic sulla valuta per cui si desidera disabilitare la
          ricezione delle quotazioni;</p></li><li><p>deselezionare l'opzione <b>ricevi quotazioni online</b> e
          premere «OK».</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="currency_prefs1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="currency_purchase1.html">Avanti &gt;&gt;&gt;</a></td></tr><tr><td width="40%" align="left">10.4. Impostare le preferenze internazionali </td><td width="20%" align="center"><a accesskey="u" href="chapter_currency.html">Risali</a></td><td width="40%" align="right"> 10.6. Registrare gli acquisti in valuta estera (come fare)</td></tr></table></div></body></html>
