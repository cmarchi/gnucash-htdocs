<html><head><meta http-equiv="Content-Type" content="text/html; charset=UTF-8"><title>9.2. Stimare il valore</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_capgain.html" title="Capitolo 9. Guadagni in conto capitale"><link rel="previous" href="capgain_concepts1.html" title="9.1. Concetti di base"><link rel="next" href="capgain_accounts1.html" title="9.3. Impostare i conti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">9.2. Stimare il valore</th></tr><tr><td width="20%" align="left"><a accesskey="p" href="capgain_concepts1.html">&lt;&lt;&lt; Indietro</a> </td><th width="60%" align="center">Capitolo 9. Guadagni in conto capitale</th><td width="20%" align="right"> <a accesskey="n" href="capgain_accounts1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="capgain_value1"></a>9.2. Stimare il valore</h2></div></div><p>Come ricordato nell'introduzione di questo capitolo, i guadagni in
    conto capitale sono i profitti ottenuti dalla vendita di un bene. In questa
    sezione verrà descritto come tracciare i guadagni in capitale in GnuCash.</p><p>I metodi contabili per trattare le rivalutazioni di un bene, sono
    in qualche modo diversi da quelli per le svalutazioni dato che generalmente si è
    interessati solamente al momento in cui si rivende il bene e si ottiene
    un guadagno in capitale; questo è in contrasto con la natura continua
    del deprezzamento. I guadagni in conto capitale sono un argomento importante
    nella sfera di influenza della tassazione, poiché i governi tendono a essere
    interessati a far gravare le imposte sui guadagni in conto capitale in un modo
    o nell'altro.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Come sempre, esistono delle eccezioni. Se si possiede un'obbligazione che
      paga tutti gli interessi a maturazione, le autorità preposte alla tassazione
      richiedono spesso che venga riconosciuto un interesse ogni anno e si rifiutano
      di trattarli come un guadagno in conto capitale. Si consultino le normative
      Nazionali a riguardo dei beni che possono essere tassati nell'eventualità che ne
      derivi un guadagno in conto capitale.</p></td></tr></table></div><p>Stimare l'accrescimento del valore di un bene non è generalmente cosa facile
    dato che spesso è difficoltoso conoscerne il valore prima dell'effettiva vendita.</p><p>I titoli scambiati quotidianamente nei mercati aperti come le Borse, 
    rappresentano probabilmente la tipologia più semplice di bene per cui predire 
    un valore e vendere il bene al prezzo di mercato è semplice quanto chiamare il proprio
    Brocker (mediatore). Per contro, la stima del valore di una casa è ben più complesso.
    Le case sono vendute meno frequentemente delle azioni, e la compravendita
    consiste di grandi sforzi e negoziazioni per cui le stime tendono a essere meno
    precise. Allo stesso modo, la vendita di un'auto prevede delle trattative che
    rendono il prezzo meno prevedibile.</p><p>Il valore di oggetti da collezione quali gioielli, opere d'arte,
    figurine e modellini è di ancora più difficile stima. I mercati per questi
    oggetti sono di nicchia e quindi meno aperti rispetto a quelli delle azioni 
    e delle case. Ancora peggio sono i beni unici nel loro genere; le fabbriche
    generalmente possiedono dei macchinari che costano centinaia di migliaia di 
    euro, costruiti appositamente per realizzare determinati prodotti. Queste
    apparecchiature non hanno valore al di fuori di un contesto specifico. In
    questi casi, diverse valutazioni in conflitto tra loro possono essere
    assegnati al bene e nessuna di esse è "in assoluto" corretta.</p><p>Come regola generale della contabilità per quanto riguarda la stima dei 
    guadagni non realizzati (o perdite), si dovrebbe solamente valutare di nuovo
    dei beni quali le azioni che possono essere rivendute immediatamente e per le
    quali esistono delle stime affidabili del valore. Per tutti gli altri beni, è 
    meglio attendere semplicemente il momento della vendita, nel quale è possibile
    determinare esattamente il guadagno in conto capitale. Naturalmente non esiste 
    una regola scritta per questo e infatti diversi contabili adottano diversi
    comportamenti in questi casi.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="capgain_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="capgain_accounts1.html">Avanti &gt;&gt;&gt;</a></td></tr><tr><td width="40%" align="left">9.1. Concetti di base </td><td width="20%" align="center"><a accesskey="u" href="chapter_capgain.html">Risali</a></td><td width="40%" align="right"> 9.3. Impostare i conti</td></tr></table></div></body></html>
