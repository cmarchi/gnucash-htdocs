<html><head><meta http-equiv="Content-Type" content="text/html; charset=UTF-8"><title>6.4. Immettere gli addebiti</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_cc.html" title="Capitolo 6. Carte di credito"><link rel="previous" href="cc-entercharge1.html" title="6.3. Immettere le spese"><link rel="next" href="cc-together1.html" title="6.5. In pratica"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.4. Immettere gli addebiti</th></tr><tr><td width="20%" align="left"><a accesskey="p" href="cc-entercharge1.html">&lt;&lt;&lt; Indietro</a> </td><th width="60%" align="center">Capitolo 6. Carte di credito</th><td width="20%" align="right"> <a accesskey="n" href="cc-together1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="cc-enterpay1"></a>6.4. Immettere gli addebiti</h2></div></div><p>La maggior parte dei pagamenti in favore della carta di credito sono
    immessi come transazioni da un conto bancario (attività) al conto della carta 
    di credito (passività). Quando si paga la ricevuta mensile, si sta prelevando 
    denaro da un conto bancario per far diminuire il saldo della carta di credito. 
    Questa transazione contribuisce alla diminuzione sia del saldo del conto bancario,
    sia dell'importo dei debiti che si hanno verso la carta di credito.</p><p>Quando si restituisce un acquisto, si riceve un rimborso sulla carta di
    credito. Questa rappresenta un altro tipo di pagamento nel senso che fa diminuire
    l'importo dei debiti che si hanno verso la compagnia della carta di credito. Se 
    l'acquisto originale è stato registrato con un trasferimento dal conto della carta 
    a quello delle uscite, si può semplicemente invertire la transazione: ritrasferire
    indietro il denaro dal conto delle uscite a quello della carta di credito. Questa
    transazione provoca la diminuzione del saldo sia del conto delle uscite, sia del
    conto della carta di credito. Per esempio, se è stato registrato un acquisto di
    vestiario avvenuto con la carta di credito, la transazione associata consiste in 
    un trasferimento dal conto della carta di credito al conto delle uscite per il 
    vestiario. Se poi si restituisce questa merce per un rimborso, è sufficiente 
    trasferire il denaro indietro dal conto delle uscite per il vestiario al conto 
    della carta di credito.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Un errore comune è quello di inserire il rimborso come una entrata. Non
      è infatti un'entrata ma una "uscita negativa". Questo è il motivo per cui si deve
      trasferire il denaro dal conto delle uscite a quello della carta di credito quando
      si riceve un rimborso.</p></td></tr></table></div><p>Per rendere più chiaro il concetto, si procede all'illustrazione di un esempio. 
    Si acquistano dei Jeans con la carta di credito per un importo di €74.99; il giorno dopo
    ci si accorge che che sono troppo larghi e si decide di restituirli. Fortunatamente il
    negoziante accetta e viene rimborsata la carta di credito.</p><div class="orderedlist"><ol type="1"><li><p>Si inizi aprendo il file salvato in precedenza
        (<tt>gcashdata_5</tt>), e lo si salvi da subito con il nome
        <tt>gcashdata_6</tt>.</p></li><li><p>Aprire il registro del conto <b>Passività:Visa</b> e inserire una
        transazione a due conti per pagare l'acquisto di Jeans per €74.99. Il conto di
        <b>Trasferimento</b> sarà <b>Uscite:Abbigliamento</b> e verrà
        <b>addebitato</b> il proprio conto Visa con €74.99.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Dato che il conto Uscite:Abbigliamento non è stato creato in precedenza,
          GnuCash ne richiederà la creazione. Si ricordi solo di crearlo come conto della
          categoria uscite</p></td></tr></table></div></li><li><p>Inserire poi il rimborso in uno dei seguenti modi.</p><div class="itemizedlist"><ul><li><p>Inserire la stessa transazione utilizzata per l'acquisto, ma invece di 
            un importo in "Addebito", inserire un importo in "Pagamento" nel registro del conto
            della carta di credito.</p></li><li><p>Selezionare la transazione di acquisto che si vuole rimborsare (cioè la
            transazione per i Jeans nel caso analizzato) e selezionare
            <b>Transazione</b> -&gt; <b>Aggiungi transazione di
            inversione</b>. Modificare la data come necessario.</p></li></ul></div><p>Dopo aver invertito la transazione, il conto della carta di credito dovrebbe
	assomigliare a questo:</p><div class="screenshot"><div class="mediaobject"><img src="figures/cc_Reversing_Transaction_1.png" alt="Rimborso di un acquisto effettuato con carta di credito"><div class="caption"><p>Questa immagine mostra il registro di <b>Passività:Carta di credito
                </b> dopo l'inversione della transazione per l'acquisto.</p></div></div></div><p>e il registro di <b>Uscite:Abbigliamento</b> dovrebbe assomigliare
        a questo </p><div class="screenshot"><div class="mediaobject"><img src="figures/cc_Reversing_Transaction_2.png" alt="Rimborso di un acquisto effettuato con carta di credito"><div class="caption"><p>Questa immagine mostra il registro di <b>Uscite:Abbigliamento</b>
                dopo l'inversione della transazione di acquisto.</p></div></div></div></li><li><p>Salvare il file dei dati di GnuCash.</p></li></ol></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="cc-entercharge1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="cc-together1.html">Avanti &gt;&gt;&gt;</a></td></tr><tr><td width="40%" align="left">6.3. Immettere le spese </td><td width="20%" align="center"><a accesskey="u" href="chapter_cc.html">Risali</a></td><td width="40%" align="right"> 6.5. In pratica</td></tr></table></div></body></html>
