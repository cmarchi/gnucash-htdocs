<html><head><meta http-equiv="Content-Type" content="text/html; charset=UTF-8"><title>2.1. Concetti di contabilità</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter_basics.html" title="Capitolo 2. Le basi"><link rel="previous" href="chapter_basics.html" title="Capitolo 2. Le basi"><link rel="next" href="basics-entry1.html" title="2.2. Concetti sull'immissione dei dati"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.1. Concetti di contabilità</th></tr><tr><td width="20%" align="left"><a accesskey="p" href="chapter_basics.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-entry1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="basics-accounting1"></a>2.1. Concetti di contabilità</h2></div></div><p>GnuCash è abbastanza semplice da utilizzare e comprendere
    anche in assenza di una approfondita conoscenza dei principi della contabilità.
    Comunque, nulla toglie che la conoscenza di alcuni concetti base
    risulta indispensabile dato che GnuCash è stato creato sulla base di questi
    principi. Si consiglia caldamente di comprendere a fondo questa sezione
    prima di procedere nella lettura dei capitoli successivi.</p><div class="sect2"><div class="titlepage"><div><h3 class="title"><a name="basics-accounting52"></a>2.1.1. I 5 conti di base</h3></div></div><p>Le leggi della contabilità raggruppano tutti gli strumenti
      finanziari in 5 tipi fondamentali di “conti”. In pratica
      tutto quello con cui i contabili hanno a che fare può essere
      inserito in uno dei seguenti 5 gruppi:</p><div class="itemizedlist"><ul><li><p><b>Attività/Patrimonio netto</b> - tutto ciò che si possiede.</p></li><li><p><b>Passività/Debiti</b> - i debiti.</p></li><li><p><b>Capitale Netto</b> - valore totale netto.</p></li><li><p><b>Entrate</b> - aumentano il valore del conto.</p></li><li><p><b>Uscite</b> - diminuiscono il valore del conto.</p></li></ul></div><p>E' ora più chiaro come sia possibile catalogare il mondo finanziario 
      in questi 5 gruppi. Per esempio il denaro sul proprio conto bancario fa parte dei beni,
      il mutuo è un debito, il salario/stipendio è un'entrata mentre il costo
      della cena di ieri sera è un'uscita.</p></div><div class="sect2"><div class="titlepage"><div><h3 class="title"><a name="basics-accountingequation2"></a>2.1.2. L'Equazione fondamentale della contabilità</h3></div></div><p>Definiti i 5 conti fondamentali, resta da spiegare come siano
      in relazione tra loro. In che modo un tipo di conto ne influenza un altro?
      Prima di tutto il capitale netto è definito a partire dalle attività e dalle passività.
      Matematicamente parlando, il capitale netto è la differenza tra
      il valore delle proprie attività e quello delle proprie passività:</p><p><b>attività - passività = capitale netto</b></p><p>In aggiunta, è possibile aumentare il capitale attraverso le entrate
      e diminuirlo con le uscite. Questo è intuitivo dato che quando si riceve
      un assegno si diventa più ricchi e quando si offre una cena si diventa più poveri.
      Matematicamente questo concetto è espresso dall'EQUAZIONE DELLA CONTABILITÀ</p><p><b>attività - passività = capitale + (entrate -
      uscite)</b></p><p>L'equazione deve sempre essere rispettata; questo è vero se
      i movimenti di denaro avvengono sempre da un conto verso un altro.
      Per esempio, se si riceve del denaro come entrata, deve esserci un
      corrispondente aumento del capitale. Come altro esempio si può avere un aumento
      del proprio patrimonio se a esso corrisponde un aumento delle passività.</p><div class="screenshot"><div class="mediaobject"><img src="figures/basics_AccountRelationships.png" alt="La relazione fondamentale della contabilità"><div class="caption"><p>Visualizzazione grafica della relazione che intercorre
            tra i 5 tipi fondamentali di conti. Il capitale netto
            si accresce grazie alle entrate e diminuisce a causa delle uscite.
            Le freccie rappresentano la direzione del valore.</p></div></div></div></div><div class="sect2"><div class="titlepage"><div><h3 class="title"><a name="basics-accountingdouble2"></a>2.1.3. Partita doppia</h3></div></div><p>L'equazione di bilancio appena descritta costituisce il cuore
      di un sistema di registrazione a partita doppia. A ogni cambio di valore
      di un termine dell'equazione deve corrispondere la variazione di un altro termine per rispettare 
      l'uguaglianza. Questo concetto è noto con il nome di <b>principio del bilancio</b>
      ed è di fondamentale importanza per capire come funziona GnuCash ma anche gli altri
      programmi che usano uno schema a partita doppia. Quando si lavora con GnuCash, si dovranno
      sempre considerare almeno due conti al fine di mantenere equilibrata l'equazione 
      fondamentale della contabilità</p><p>La contabilità a partita doppia ha due scopi; il primo è di creare 
      una traccia di tutti i conti: il denaro infatti deve provenire da qualche parte
      e andare da qualche altra parte. Inoltre, la contabilità a partita doppia
      è storicamente stata utilizzata per controllare i calcoli di un contabile.
      Dato che i numeri vengono inseriti simultaneamente in più conti, è possibile
      controllare in più posti che i totali corrispondano. naturalmente, con l'avvento
      dei computer, le probabilità che si verifichi un errore di calcolo sono basse,
      ma è bene sapere che il concetto continua a essere applicato!</p><p>Il metodo a partita doppia esiste sin dal 15° secolo, allorché
      fu descritto da un frate Italiano, Luca Pacioli.
      Il metodo originale consiste nel registrare ogni transazione in un quaderno,
      detto libro mastro, e poi ricopiare ogni parte della transazione in altri
      quaderni detti giornali. Questo metodo è a tutt'oggi usato perché aiuta ad
      evitare gli errori e, nel caso ce ne fossero, a trovarne la fonte.
      GnuCash semplifica questo metodo copiando ogni transazione automaticamente e potrebbero
      quindi non essere visibili eventuali errori che si scorgerebbero subito con il metodo cartaceo.
      GnuCash però avvertirà segnalando le transazioni che non sono
      bilanciate e indicherà quando un conto non è ancora stato nominato.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Chiamare questo metodo di tenuta dei conti con il nome partita-doppia
        può essere equivoco; sarebbe più corretto chiamarlo a partita-multipla,
        dato che una transazione può coinvolgere più conti. Sfortunatamente
        ci sono più di 700 anni di storia di utilizzo del termine che sono
        sufficienti a scoraggiarne la modifica.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_basics.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-entry1.html">Avanti &gt;&gt;&gt;</a></td></tr><tr><td width="40%" align="left">Capitolo 2. Le basi </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.2. Concetti sull'immissione dei dati</td></tr></table></div></body></html>
