<html><head><meta http-equiv="Content-Type" content="text/html; charset=UTF-8"><title>15.1. Concetti di base</title><meta name="generator" content="DocBook XSL Stylesheets V1.45"><link rel="home" href="index.html" title="GnuCash Guida ai concetti e manuale"><link rel="up" href="chapter15.html" title="Capitolo 15. Bilanci"><link rel="previous" href="chapter15.html" title="Capitolo 15. Bilanci"><link rel="next" href="budget_creation1.html" title="15.2. Creare un bilancio"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">15.1. Concetti di base</th></tr><tr><td width="20%" align="left"><a accesskey="p" href="chapter15.html">&lt;&lt;&lt; Indietro</a> </td><th width="60%" align="center">Capitolo 15. Bilanci</th><td width="20%" align="right"> <a accesskey="n" href="budget_creation1.html">Avanti &gt;&gt;&gt;</a></td></tr></table><hr></hr></div><div class="sect1"><div class="titlepage"><div><h2 class="title" style="clear: both"><a name="budget_concepts1"></a>15.1. Concetti di base</h2></div></div><p>Il bilancio è uno strumento che permette di stimare e prevedere le 
 entrate e le uscite. Si può utilizzare per aiutarsi nella pianificazione
 delle proprie finanze in un certo periodo di tempo e per esaminare come
 sono le proprie transazioni finanziarie attuali in confronto a quelle
 attese.</p><p>Il concetto di bilancio è generale e quindi GnuCash offre uno strumento
 di calcolo del bilancio che è semplice e flessibile. L'utente ha la libertà
 di decidere la complessità o la semplicità del proprio bilancio. Questa guida aiuterà
 nella scelta di queste decisioni.</p><div class="sect2"><div class="titlepage"><div><h3 class="title"><a name="budget_conceptsterms2"></a>15.1.1. Terminologia</h3></div></div><p>Esistono dei termini utili che verranno utilizzati
 per trattare l'argomento del bilancio:</p><div class="itemizedlist"><ul><li><p><b>Bilancio</b> - un piano finanziario che descrive i redditi
    attesi e/o le spese relative ad un particolare periodo di tempo
    period</p></li><li><p><b>Bilancio dei liquidi</b> - un bilancio preventivo per gli
    introiti e gli esborsi di liquidi. Questio tipo di bilanciosi occupa dei flussi di
    liquidi: da dove proviene il proprio denaro, qual'è la sua destinazione e, naturalmente,
    a quanto ammonta.</p></li><li><p><b>Bilancio delle uscite</b> - un bilancio destinato
    principalmente alla pianificazione delle destinazioni del proprio denaro.
    Questo tipo di bilancio registra le proprie uscite. Generalmente non ha
    niente a che vedere con le rivalutazioni o con i rimborsi delle passività.
    Comunque, tiene conto degli interessi. Per esempio, se si acquistano €100
    di alimentari con la carta di credito, si incorre in una spesa di €100 per 
    alimentari e una passività di 100€ verso la compagnia della carta di credito.
    Quando si pagherà la ricevuta della carta di credito, verrà applicato un tasso di
    interesse che si suppone dia origine ad una spesa addizionale di €10. Un bilancio
    delle uscite è in grado di pianificare la transazione per l'acquisto degli
    alimentari e per il pagamento degli interessi, ma non la transazione per ripagare la 
    compagnia della carta di credito.</p></li><li><p><b>Bilancio di capitale</b> - un bilancio che descrive
    un piano per pagare una ingente spesa futura, spesso attraverso una combinazione
    di risparmi e prestiti in denaro. Nota: i bilanci di capitale possono a volte
    divenire piuttosto complessi perché hanno anche lo scopo di rispondere alla
    domanda "è possibile permettersi di fare questo e quello?" esplorando diversi
    scenari che coinvolgono conti ipotetici.</p></li><li><p><b>Periodo di bilancio</b> - il periodo di tempo
    durante il quale il piano si sviluppa. I periodi di bilancio più comunemente
    utilizzati sono l'anno e il mese. Alle volte, potrebbe essere utile fare il 
    bilancio per diversi periodi consecutivi in una volta, per convenienza o per
    una pianificazione più dettagliata. Ad esempio, un bilancio annuale può
    includere un periodo di bilancio di 12 mensilità.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter15.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="budget_creation1.html">Avanti &gt;&gt;&gt;</a></td></tr><tr><td width="40%" align="left">Capitolo 15. Bilanci </td><td width="20%" align="center"><a accesskey="u" href="chapter15.html">Risali</a></td><td width="40%" align="right"> 15.2. Creare un bilancio</td></tr></table></div></body></html>
