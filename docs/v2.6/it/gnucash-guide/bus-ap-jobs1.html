<html><head><meta http-equiv="Content-Type" content="text/html; charset=UTF-8"><title>13.6. Lavori per un venditore</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_bus_ap.html" title="Capitolo 13. Debiti correnti"><link rel="prev" href="bus-ap-bills1.html" title="13.5. Ricevuta"><link rel="next" href="bus-ap-payment1.html" title="13.7. Procedere al pagamento"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">13.6. Lavori per un venditore</th></tr><tr><td width="20%" align="left"><a accesskey="p" href="bus-ap-bills1.html">&lt;&lt;&lt; Indietro</a> </td><th width="60%" align="center">Capitolo 13. Debiti correnti</th><td width="20%" align="right"> <a accesskey="n" href="bus-ap-payment1.html">Avanti &gt;&gt;&gt;</a></td></tr></table><hr></hr></div><div class="sect1" title="13.6. Lavori per un venditore"><div class="titlepage"><div><div><h2 class="title" style="clear: both"><a name="bus-ap-jobs1"></a>13.6. Lavori per un venditore</h2></div></div></div><p>I lavori per un venditore sono utilizzati per raggruppare diverse ricevute provenienti da un singolo venditore. L’utilizzo di questa funzione è opzionale ma risulta utile quando si devono gestire più <span class="guilabel"><strong>lavori</strong></span> dello stesso venditore e si desidera visualizzare tutte le ricevute raggruppate per singolo lavoro.</p><p>Per utilizzare i <span class="guilabel"><strong>lavori venditore</strong></span>, occorre prima di tutto crearli utilizzando l’applicazione <span class="guimenu"><strong>Impresa</strong></span> → <span class="guisubmenu"><strong>Venditore</strong></span> → <span class="guimenuitem"><strong>Nuovo lavoro</strong></span>; verrà visualizzata la finestra del <span class="guilabel"><strong>Nuovo lavoro</strong></span>. I campi configurabili sono:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Informazioni lavoro - Numero lavoro</strong></span> (opzionale) - inserire un numero con cui identificare il lavoro. Se lasciato vuoto, verrà scelto automaticamente un numero dal programma.</p></li><li class="listitem"><p><span class="guilabel"><strong>Informazioni lavoro - Nome lavoro</strong></span> - il nome che si desidera assegnare al nuovo lavoro.</p></li><li class="listitem"><p><span class="guilabel"><strong>Informazioni sull’intestatario - Venditore</strong></span> - il venditore per cui viene creato il lavoro.</p></li><li class="listitem"><p><span class="guilabel"><strong>Informazioni sull’intestatario - ID pagamento</strong></span> - il riferimento del venditore per questo lavoro (es: il suo numero d’ordine d’acquisto).</p></li><li class="listitem"><p><span class="guilabel"><strong>Lavoro attivo</strong></span> - permette di impostare il lavoro come attivo o non attivo. Questa opzione è utile quando si hanno diversi lavori inattivi, dato che risulta più semplice cercare solamente tra i lavori che sono marcati come attivi.</p></li></ul></div><div class="screenshot"><div class="mediaobject"><img src="figures/bus_ap_jobnew.png" alt="Nuovo lavoro venditore"><div class="caption"><p>Nuovo lavoro venditore</p></div></div></div><p>Per modificare un <span class="guilabel"><strong>lavoro venditore</strong></span> esistente, andare in <span class="guimenu"><strong>Impresa</strong></span> → <span class="guisubmenu"><strong>Venditore</strong></span> → <span class="guimenuitem"><strong>Trova lavoro...</strong></span>. Selezionare poi il lavoro desiderato dalla lista dei risultati della ricerca e premere il pulsante <span class="guibutton">Visualizza/modifica lavoro</span>.</p><p>Per selezionare le ricevute associate a un determinato lavoro, utilizzare l’applicazione <span class="guimenu"><strong>Impresa</strong></span> → <span class="guisubmenu"><strong>Venditore</strong></span> → <span class="guimenuitem"><strong>Trova lavoro...</strong></span>. Selezionare il lavoro desiderato dall’elenco dei risultati di ricerca e premere il pulsante <span class="guibutton">Visualizza fatture</span>; verrà mostrata una finestra con l’elenco delle ricevute associate al lavoro. Selezionare una ricevuta e fare clic sul pulsante <span class="guibutton">Visualizza fattura</span> per aprire la schermata di modifica della ricevuta nella finestra principale del programma.</p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ap-bills1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ap-payment1.html">Avanti &gt;&gt;&gt;</a></td></tr><tr><td width="40%" align="left">13.5. Ricevuta </td><td width="20%" align="center"><a accesskey="u" href="chapter_bus_ap.html">Risali</a></td><td width="40%" align="right"> 13.7. Procedere al pagamento</td></tr></table></div></body></html>
