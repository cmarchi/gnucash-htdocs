<html><head><meta http-equiv="Content-Type" content="text/html; charset=UTF-8"><title>12.6. Fattura</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_bus_ar.html" title="Capitolo 12. Crediti correnti"><link rel="prev" href="bus-ar-customers1.html" title="12.5. Cliente"><link rel="next" href="bus-ar-jobs1.html" title="12.7. Lavori per un cliente"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">12.6. Fattura</th></tr><tr><td width="20%" align="left"><a accesskey="p" href="bus-ar-customers1.html">&lt;&lt;&lt; Indietro</a> </td><th width="60%" align="center">Capitolo 12. Crediti correnti</th><td width="20%" align="right"> <a accesskey="n" href="bus-ar-jobs1.html">Avanti &gt;&gt;&gt;</a></td></tr></table><hr></hr></div><div class="sect1" title="12.6. Fattura"><div class="titlepage"><div><div><h2 class="title" style="clear: both"><a name="bus-ar-invoices1"></a>12.6. Fattura</h2></div></div></div><p>Una fattura è il documento cartaceo che si invia a un cliente per richiedere il pagamento di prodotti o servizi prestati. <strong class="application"><code>GnuCash</code></strong> è in grado di creare e di registrare le fatture.</p><div class="sect2" title="12.6.1. Registrare un nuovo cliente"><div class="titlepage"><div><div><h3 class="title"><a name="bus-ar-invoicenew2"></a>12.6.1. Registrare un nuovo cliente</h3></div></div></div><p>Per inviare una fattura a un cliente occorre prima crearla. Per farlo, utilizzare la voce del menu <span class="guimenu"><strong>Impresa</strong></span> → <span class="guisubmenu"><strong>Cliente</strong></span> → <span class="guimenuitem"><strong>Nuova fattura</strong></span>. La finestra per la nuova fattura deve essere debitamente compilata:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Informazioni fattura - ID fattura</strong></span> - il numero identificativo di questa fattura. Rappresenta il numero interno della fattura. Il campo può essere lasciato vuoto, nel qual caso un numero verrà assegnato automaticamente.</p></li><li class="listitem"><p><span class="guilabel"><strong>Informazioni fattura - Data di emissione</strong></span> - la data in cui la fattura è stata creata.</p></li><li class="listitem"><p><span class="guilabel"><strong>Informazioni di pagamento - Cliente</strong></span> - il cliente che sta per ricevere la fattura. Se si ricorda il <span class="emphasis"><strong>nome dell’impresa</strong></span> inserito nella finestra per il <span class="guilabel"><strong>Nuovo cliente</strong></span>, è sufficiente iniziare a scriverlo in questo campo e <strong class="application"><code>GnuCash</code></strong> tenterà di completarlo. Altrimenti, premere il pulsante <span class="guibutton">Seleziona...</span> per accedere alla finestra di <span class="guilabel"><strong>Trova cliente</strong></span> descritta in <a class="xref" href="bus-ar-customers1.html#bus-ar-custfind2" title="12.5.2. Trovare e modificare un cliente">Sezione 12.5.2, «Trovare e modificare un cliente»</a>. Evidenziare il cliente che si stava cercando con un clic nei risultati della ricerca, poi premere il pulsante <span class="guibutton">Seleziona</span> nella finestra di ricerca.</p></li><li class="listitem"><p><span class="guilabel"><strong>Informazioni sul pagamento - lavoro</strong></span> (facoltativo) - associa la nuova fattura al lavoro di un cliente (vedere <a class="xref" href="bus-ar-jobs1.html" title="12.7. Lavori per un cliente">Sezione 12.7, «Lavori per un cliente»</a>). Se si ricorda il <span class="emphasis"><strong>nome del lavoro</strong></span> inserito nella finestra per il <span class="guilabel"><strong>Nuovo lavoro</strong></span>, è possibile iniziare a scriverlo in questo campo e <strong class="application"><code>GnuCash</code></strong> tenterà di completarlo. Altrimenti, premere il pulsante <span class="guibutton">Seleziona...</span> per accedere alla finestra di <span class="guilabel"><strong>Trova lavoro</strong></span> descritta in <a class="xref" href="bus-ar-customers1.html#bus-ar-custfind2" title="12.5.2. Trovare e modificare un cliente">Sezione 12.5.2, «Trovare e modificare un cliente»</a>. Evidenziare il lavoro che si stava cercando con un clic nei risultati della ricerca, poi premere il pulsante <span class="guibutton">Seleziona</span> nella finestra di ricerca.</p></li><li class="listitem"><p><span class="guilabel"><strong>Informazioni di pagamento - ID pagamento</strong></span> - questo è il codice d’ordine d’acquisto del cliente o qualsiasi altro <span class="quote">«<span class="quote">numero di riferimento del cliente</span>»</span>. Questo numero dovrebbe essere utilizzato per identificare le fatture emesse per questo cliente (e lavoro, se ne è stato impostato uno).</p></li><li class="listitem"><p><span class="guilabel"><strong>Informazioni di pagamento - Termini</strong></span> - l’accordo sul pagamento di questa fattura. Viene visualizzato un elenco di elementi registrati nella lista a comparsa. Se è stato specificato un valore predefinito per il cliente selezionato, il campo sarà impostato automaticamente con questo.</p></li></ul></div><div class="screenshot"><div class="mediaobject"><img src="figures/bus_ar_invoicenew.png" alt="Creazione di una nuova fattura"><div class="caption"><p>Creazione di una nuova fattura</p></div></div></div><p>Quando si preme il pulsante <span class="guibutton">OK</span>, verrà aperta la finestra di <span class="guilabel"><strong>Modifica fattura</strong></span>.</p></div><div class="sect2" title="12.6.2. Modificare una fattura"><div class="titlepage"><div><div><h3 class="title"><a name="bus-ar-invoiceedit2"></a>12.6.2. Modificare una fattura</h3></div></div></div><p>Dalla finestra di modifica della fattura è possibile inserire un elenco dettagliato di oggetti venduti con questa fattura, in maniera simile a come vengono inserite le informazioni di una transazione nel registro del conto.</p><div class="screenshot"><div class="mediaobject"><img src="figures/bus_ar_invoiceedit.png" alt="Finestra di modifica della fattura"><div class="caption"><p>Finestra di modifica della fattura</p></div></div></div><p>Sono presenti 15 colonne nell’area delle <span class="guilabel"><strong>Voci della fattura</strong></span>:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data</strong></span> - La data in cui l’oggetto è stato venduto.</p></li><li class="listitem"><p><span class="guilabel"><strong>Fatturato?</strong></span> - <span class="guilabel"><strong>X</strong></span> significa che l’oggetto è riportato in questo fattura, mentre un riquadro vuoto indica che l’oggetto non è riportato nella fattura. Procedendo alla riga successiva l’opzione verrà abilitata automaticamente.</p></li><li class="listitem"><p><span class="guilabel"><strong>Descrizione</strong></span> (opzionale) - il nome dell’oggetto o servizio.</p></li><li class="listitem"><p><span class="guilabel"><strong>Operazione</strong></span> (opzionale) - è un campo definibile dall’utente. Si possono inserire qui le informazioni sul centro di costo o utilizzare una delle tre operazioni predefinite: <span class="guilabel"><strong>Ore</strong></span>, <span class="guilabel"><strong>Materiale</strong></span> o <span class="guilabel"><strong>Progetto</strong></span>.</p></li><li class="listitem"><p><span class="guilabel"><strong>Conto delle entrate</strong></span> - selezionare il conto delle entrate che verrà accreditato.</p></li><li class="listitem"><p><span class="guilabel"><strong>Quantità</strong></span> - il numero di oggetti identici venduti.</p></li><li class="listitem"><p><span class="guilabel"><strong>Prezzo unitario</strong></span> - è il prezzo per unità del singolo oggetto.</p></li><li class="listitem"><p><span class="guilabel"><strong>Tipo di sconto</strong></span> - permette di impostare la tipologia di sconto:</p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>€</strong></span> significa <span class="guilabel"><strong>Sconto</strong></span> in valore monetario</p></li><li class="listitem"><p><span class="guilabel"><strong>%</strong></span> significa <span class="guilabel"><strong>Sconto</strong></span> in percentuale.</p></li></ul></div><p>Premendo sul campo è possibile cambiare l’impostazione tra i tipi disponibili.</p></li><li class="listitem"><p><span class="guilabel"><strong>Come scontare</strong></span> - lo sconto può essere calcolato come segue::</p><div class="itemizedlist"><ul class="itemizedlist" type="circle"><li class="listitem"><p><span class="guilabel"><strong>&gt;</strong></span> significa che lo sconto verrà applicato dopo le imposte.</p></li><li class="listitem"><p><span class="guilabel"><strong>&lt;</strong></span> significa che lo sconto verrà applicato prima delle tasse.</p></li><li class="listitem"><p><span class="guilabel"><strong>=</strong></span> significa che sia lo sconto che le tasse saranno applicate al valore precedente alla tassazione.</p></li></ul></div><p>facendo clic sul campo è possibile cambiare l’impostazione.</p></li><li class="listitem"><p><span class="guilabel"><strong>Sconto</strong></span> (opzionale) - è lo sconto totale, in unità monetarie o in percentuale in funzione del <span class="guilabel"><strong>Tipo di sconto</strong></span>. Se lasciato vuoto non verrà applicato alcun tipo di sconto. Se è stato specificato un tipo di sconto predefinito per il cliente, questo campo verrà completato automaticamente per ogni nuovo oggetto.</p></li><li class="listitem"><p><span class="guilabel"><strong>Tassabile?</strong></span> - l’oggetto è tassabile? <span class="guilabel"><strong>X</strong></span> significa sì, mentre il campo vuoto significa no. Facendo clic nel campo, è possibile cambiare l’impostazione del valore tra quelle disponibili.</p></li><li class="listitem"><p><span class="guilabel"><strong>Tasse Incluse?</strong></span> - le tasse sono già state incluse nel prezzo unitario? <span class="guilabel"><strong>X</strong></span> significa sì, mentre un campo vuoto significa no. Per esempio, se c’è 1 oggetto del valore di €100 con un imposta del 5%, allora:</p><div class="itemizedlist"><ul class="itemizedlist" type="circle"><li class="listitem"><p>Se il campo è vuoto, allora il subtotale = €100 e le imposte = €5.</p></li><li class="listitem"><p>Se il campo contiene la <span class="guilabel"><strong>X</strong></span>, allora subtotale = €95,23 e tasse = €4,77. La formula è: Subtotale = Totale / (1+aliquota) e Tasse = Totale - Subtotale = Totale - (Totale / (1+aliquota)).</p></li></ul></div></li><li class="listitem"><p><span class="guilabel"><strong>Tabella imposte</strong></span> (opzionale) - permette di selezionare una tabella delle imposte fra quelle disponibili. Se l’oggetto è indicato come tassabile, allora questa tabella è utilizzata per calcolare l’importo della tassa. La tabella imposte specifica la percentuale applicata e i conti addebitati per il pagamento delle tasse.</p></li><li class="listitem"><p><span class="guilabel"><strong>Subtotale</strong></span> (non modificabile) - subtotale calcolato per questo oggetto (meno le tasse).</p></li><li class="listitem"><p><span class="guilabel"><strong>Imposte</strong></span> (non modificabile) - è l’importo delle imposte calcolate sull’oggetto.</p></li></ul></div><p>Quando sono state inserite tutte le voci, si può <span class="guilabel"><strong>Emettere</strong></span> e stampare la fattura.</p></div><div class="sect2" title="12.6.3. Emettere una fattura"><div class="titlepage"><div><div><h3 class="title"><a name="bus-ar-invoicepost2"></a>12.6.3. Emettere una fattura</h3></div></div></div><p>Quando è terminata la fase di modifica di una fattura e si è pronti a stamparla, è necessario <span class="guilabel"><strong>Emettere</strong></span> la fattura. Non è necessario emettere la fattura immediatamente; in fatti, la fattura deve essere emessa solamente quando si è pronti a stamparla. L’emissione di una fattura prevede l’inserimento automatico delle transazioni necessarie nel conto dei crediti correnti.</p><p>Viene visualizzata la finestra di emissione della fattura e viene richiesto di inserire le seguenti informazioni:</p><div class="screenshot"><div class="mediaobject"><img src="figures/bus_ar_invoicepost.png" alt="Finestra di emissione della fattura"><div class="caption"><p>Finestra di emissione della fattura</p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Data di emissione</strong></span> - specifica la data con cui verranno inserite le transazioni nel conto per i crediti correnti. Di norma, questa è la <span class="guilabel"><strong>Data di apertura</strong></span> (consultare <a class="xref" href="bus-ar-invoices1.html#bus-ar-invoicenew2" title="12.6.1. Registrare un nuovo cliente">Sezione 12.6.1, «Registrare un nuovo cliente»</a> per informazioni su questa data).</p></li><li class="listitem"><p><span class="guilabel"><strong>Data di scadenza</strong></span> - è la data in cui si è convenuto di ricevere il pagamento.</p><div class="itemizedlist"><ul class="itemizedlist" type="circle"><li class="listitem"><p>Se sono stati specificati dei termini di pagamento alla creazione della fattura, la data è calcolata in accordo ai termini selezionati e il campo non è modificabile.</p></li><li class="listitem"><p>Se non è stata impostata alcuna data di scadenza, inserire ora in questo campo.</p></li></ul></div></li><li class="listitem"><p><span class="guilabel"><strong>Descrizione</strong></span> - è un campo opzionale. Quando le transazioni relative alle fatture verranno inserite nel registro del conto per i crediti correnti, il testo scritto in questa casella verrà visualizzato nel campo del promemoria delle transazioni.</p></li><li class="listitem"><p><span class="guilabel"><strong>Conto di emissione</strong></span> - selezionare il conto dei crediti correnti in cui verranno inserite le transazioni. Il conto può essere selezionata da un elenco dei conti esistenti per i crediti correnti.</p></li><li class="listitem"><p><span class="guilabel"><strong>Accumulare le suddivisioni</strong></span> - determina se gli elementi di una fattura che trasferiscono verso lo stesso conto devono essere combinati in una singola suddivisione per quel conto o inseriti individualmente. Per una semplice fattura relativa alla vendita di chiodi e martello, l’impostazione opera nel seguente modo:</p><div class="itemizedlist"><ul class="itemizedlist" type="circle"><li class="listitem"><p>Attivata (le suddivisioni verranno accumulate) - verrà registrato un singolo movimento di €575,00 dal conto <span class="emphasis"><strong>Entrate:Vendite</strong></span>.</p></li><li class="listitem"><p>Non attivata - la transazione creata nel conto dei crediti correnti, mostre due distinti trasferimenti dal conto <span class="emphasis"><strong>Entrate:Vendite</strong></span> di €100,00 e €475,00. I campi del promemoria nelle suddivisioni indicheranno rispettivamente chiodi e martello (cioè la descrizione dell’oggetto inserita nella fattura).</p></li></ul></div></li></ul></div></div><div class="sect2" title="12.6.4. Trovare una fattura"><div class="titlepage"><div><div><h3 class="title"><a name="bus-ar-invoicefind2"></a>12.6.4. Trovare una fattura</h3></div></div></div><p>Per trovare una fattura esistente, utilizzare l’applicazione raggiungibile in <span class="guimenu"><strong>Impresa</strong></span> → <span class="guisubmenu"><strong>Cliente</strong></span> → <span class="guimenuitem"><strong>Trova fattura</strong></span>. Dai risultati della ricerca è possibile selezionare un fattura da modificare o da visualizzare.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Prima di poter modificare una fattura emessa, sarà necessario <span class="guilabel"><strong>Annullarla</strong></span>.</p></td></tr></table></div><p>Uno degli obiettivi di progetto del sistema di gestione dei crediti correnti presente in <strong class="application"><code>GnuCash</code></strong>, era quello di fornire diverse strade per raggiungere una stessa posizione a seconda del metodo con cui si idealizza il problema:</p><div class="itemizedlist"><ul class="itemizedlist" type="disc"><li class="listitem"><p>si può cercare prima il cliente, e poi visualizzare le fatture a esso associate;</p></li><li class="listitem"><p>si può cercare una fattura per numero o per nome della società;</p></li><li class="listitem"><p>si possono visualizzare le fatture associate a un <span class="guilabel"><strong>lavoro cliente</strong></span>.</p></li></ul></div></div><div class="sect2" title="12.6.5. Stampare una fattura"><div class="titlepage"><div><div><h3 class="title"><a name="bus-ar-invoiceprint2"></a>12.6.5. Stampare una fattura</h3></div></div></div><p>Dopo aver emesso una fattura, può essere utile stamparla e inviarla al cliente. Per stampare una fattura, utilizzare la voce del menu principale <span class="guimenu"><strong>File</strong></span> → <span class="guimenuitem"><strong>Stampa fattura</strong></span>.</p><p>Un esempio del risultato di stampa della fattura predefinita in <strong class="application"><code>GnuCash</code></strong> è mostrato di seguito.</p><div class="screenshot"><div class="mediaobject"><img src="figures/bus_ar_invoiceprint.png" alt="Risultato di stampa della fattura"><div class="caption"><p>Risultato di stampa della fattura</p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">È possibile modificare l’aspetto della fattura inserendo, per esempio, il logo della società ecc... Per le istruzioni su come farlo, vedere la <a class="xref" href="bus-ar-invoicechange.html" title="12.9. Cambiare l’aspetto della fattura">Sezione 12.9, «Cambiare l’aspetto della fattura»</a>.</p></td></tr></table></div><p>Le fatture possono essere anche stampate dalla finestra principale selezionando la voce del menu <span class="guimenu"><strong>Resoconti</strong></span> → <span class="guisubmenu"><strong>Resoconto impresa</strong></span> → <span class="guimenuitem"><strong>Fattura stampabile</strong></span>. La finestra del resoconto avviserà che non è stata selezionata una fattura valida per la stampa. Per selezionarla procedere come segue:</p><div class="orderedlist"><ol class="orderedlist" type="1"><li class="listitem"><p>Utilizzare il pulsante <span class="guibutton">Opzioni</span> della <span class="emphasis"><strong>barra degli strumenti</strong></span> o selezionare <span class="guimenu"><strong>Modifica</strong></span> → <span class="guimenuitem"><strong>Opzioni resoconto</strong></span> dal menu principale.</p></li><li class="listitem"><p>Selezionare la scheda <span class="guilabel"><strong>Generale</strong></span> della finestra delle opzioni del resoconto.</p></li><li class="listitem"><p>Premere il pulsante <span class="guibutton">Seleziona</span> a fianco del campo del <span class="guilabel"><strong>Numero fattura</strong></span>.</p></li><li class="listitem"><p>Cercare la fattura come al solito.</p></li></ol></div><p>È inoltre possibile stampare le fatture direttamente dalla finestra della procedura di pagamento. Consultare la <a class="xref" href="bus-ar-payment1.html" title="12.8. Procedere al pagamento">Sezione 12.8, «Procedere al pagamento»</a> per le istruzioni su come procedere.</p></div><div class="sect2" title="12.6.6. Assegnare un numero iniziale alla fattura"><div class="titlepage"><div><div><h3 class="title"><a name="bus-ar-invoicestarting2"></a>12.6.6. Assegnare un numero iniziale alla fattura</h3></div></div></div><p><strong class="application"><code>GnuCash</code></strong> parte automaticamente con il numero 1 e ne incrementa poi il valore. È possibile inserire manualmente un numero di fattura nella casella di testo ogni volta che viene creata un nuova fattura, ma questa operazione può essere ripetitiva e prima o poi si arriverà a inserire dei numeri duplicati.</p><p>You can change the starting invoice number if it is important you.
      Use <span class="guimenu"><strong>File</strong></span> → <span class="guimenuitem"><strong>Properties</strong></span>, access
      the <span class="guilabel"><strong>Counters</strong></span> tab, change the <span class="guilabel"><strong>Invoice number</strong></span> value to be
      one less than your desired starting invoice number and click the <span class="guibutton">OK</span> button or the 
      <span class="guibutton">Apply</span> button.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-ar-customers1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-ar-jobs1.html">Avanti &gt;&gt;&gt;</a></td></tr><tr><td width="40%" align="left">12.5. Cliente </td><td width="20%" align="center"><a accesskey="u" href="chapter_bus_ar.html">Risali</a></td><td width="40%" align="right"> 12.7. Lavori per un cliente</td></tr></table></div></body></html>
