<html><head><meta http-equiv="Content-Type" content="text/html; charset=UTF-8"><title>6.4. Immettere gli addebiti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_cc.html" title="Capitolo 6. Carte di credito"><link rel="prev" href="cc-entercharge1.html" title="6.3. Immettere le spese"><link rel="next" href="cc-together1.html" title="6.5. In pratica"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.4. Immettere gli addebiti</th></tr><tr><td width="20%" align="left"><a accesskey="p" href="cc-entercharge1.html">&lt;&lt;&lt; Indietro</a> </td><th width="60%" align="center">Capitolo 6. Carte di credito</th><td width="20%" align="right"> <a accesskey="n" href="cc-together1.html">Avanti &gt;&gt;&gt;</a></td></tr></table><hr></hr></div><div class="sect1" title="6.4. Immettere gli addebiti"><div class="titlepage"><div><div><h2 class="title" style="clear: both"><a name="cc-enterpay1"></a>6.4. Immettere gli addebiti</h2></div></div></div><p>La maggior parte dei pagamenti in favore della carta di credito sono immessi come transazioni da un conto bancario (attività) al conto della carta di credito (passività). Quando si paga la ricevuta mensile, si sta prelevando denaro da un conto bancario per far diminuire il saldo della carta di credito. Questa transazione contribuisce alla diminuzione sia del saldo del conto bancario, sia dell’importo dei debiti che si hanno verso la carta di credito.</p><p>Quando si restituisce un acquisto, si riceve un rimborso sulla carta di credito. Questa rappresenta un altro tipo di pagamento nel senso che fa diminuire l’importo dei debiti che si hanno verso la compagnia della carta di credito. Se l’acquisto originale è stato registrato con un trasferimento dal conto della carta a quello delle uscite, si può semplicemente invertire la transazione: ritrasferire indietro il denaro dal conto delle uscite a quello della carta di credito. Questa transazione provoca la diminuzione del saldo sia del conto delle uscite, sia del conto della carta di credito. Per esempio, se è stato registrato un acquisto di vestiario avvenuto con la carta di credito, la transazione associata consiste in un trasferimento dal conto della carta di credito al conto delle uscite per il vestiario. Se poi si restituisce questa merce per un rimborso, è sufficiente trasferire il denaro indietro dal conto delle uscite per il vestiario al conto della carta di credito.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Un errore comune è quello di inserire il rimborso come una entrata. Non è infatti un’entrata ma una <span class="quote">«<span class="quote">uscita negativa</span>»</span>. Questo è il motivo per cui si deve trasferire il denaro dal conto delle uscite a quello della carta di credito quando si riceve un rimborso.</p></td></tr></table></div><p>Per rendere più chiaro il concetto, si procede all’illustrazione di un esempio. Si acquistano dei Jeans con la carta di credito per un importo di €74.99; il giorno dopo ci si accorge che sono troppo larghi e si decide di restituirli. Fortunatamente il negoziante accetta e viene rimborsata la carta di credito.</p><div class="orderedlist"><ol class="orderedlist" type="1"><li class="listitem"><p>Si inizi aprendo il file salvato in precedenza (<code class="filename">gcashdata_5</code>), e lo salvare da subito con il nome <code class="filename">gcashdata_6</code>.</p></li><li class="listitem"><p>Aprire il registro del conto <span class="emphasis"><strong>Passività:Visa</strong></span> e inserire una transazione a due conti per pagare l’acquisto di Jeans per €74.99. Il conto di <span class="guilabel"><strong>Trasferimento</strong></span> sarà <span class="emphasis"><strong>Uscite:Abbigliamento</strong></span> e verrà <span class="guilabel"><strong>addebitato</strong></span> il proprio conto <span class="emphasis"><strong>Visa</strong></span> con €74.99.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Dato che il conto <span class="emphasis"><strong>Uscite:Abbigliamento</strong></span> non è stato creato in precedenza, <strong class="application"><code>GnuCash</code></strong> ne richiederà la creazione. Si ricordi solo di crearlo come conto della categoria <span class="guilabel"><strong>Uscite</strong></span></p></td></tr></table></div></li><li class="listitem"><p>Inserire poi il rimborso in uno dei seguenti modi.</p><div class="itemizedlist"><ul class="itemizedlist" type="disc"><li class="listitem"><p>Inserire la stessa transazione utilizzata per l’acquisto, ma invece di un importo in <span class="guilabel"><strong>Addebito</strong></span>, inserire un importo in <span class="guilabel"><strong>Pagamento</strong></span> nel registro del conto della <span class="emphasis"><strong>carta di credito</strong></span>.</p></li><li class="listitem"><p>Selezionare la transazione di acquisto che si vuole rimborsare (cioè la transazione per i Jeans nel caso analizzato) e selezionare <span class="guimenu"><strong>Transazione</strong></span> → <span class="guisubmenu"><strong>Aggiungi transazione di inversione</strong></span>. Modificare la data come necessario.</p></li></ul></div><p>Dopo aver invertito la transazione, il conto della carta di credito dovrebbe assomigliare a questo:</p><div class="screenshot"><div class="mediaobject"><img src="figures/cc_Reversing_Transaction_1.png" alt="Rimborso di un acquisto effettuato con carta di credito"><div class="caption"><p>Questa immagine mostra il registro del conto <span class="emphasis"><strong>Passività:Carta di credito</strong></span> dopo l’inversione della transazione per l’acquisto.</p></div></div></div><p>E il registro del conto <span class="emphasis"><strong>Uscite:Abbigliamento</strong></span> dovrebbe assomigliare a questo</p><div class="screenshot"><div class="mediaobject"><img src="figures/cc_Reversing_Transaction_2.png" alt="Rimborso di un acquisto effettuato con carta di credito"><div class="caption"><p>Questa immagine mostra il registro del conto <span class="emphasis"><strong>Uscite:Abbigliamento</strong></span> dopo l’inversione della transazione di acquisto.</p></div></div></div></li><li class="listitem"><p>Salvare il file dei dati di <strong class="application"><code>GnuCash</code></strong>.</p></li></ol></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="cc-entercharge1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="cc-together1.html">Avanti &gt;&gt;&gt;</a></td></tr><tr><td width="40%" align="left">6.3. Immettere le spese </td><td width="20%" align="center"><a accesskey="u" href="chapter_cc.html">Risali</a></td><td width="40%" align="right"> 6.5. In pratica</td></tr></table></div></body></html>
