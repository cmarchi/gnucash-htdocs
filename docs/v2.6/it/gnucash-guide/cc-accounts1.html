<html><head><meta http-equiv="Content-Type" content="text/html; charset=UTF-8"><title>6.2. Impostare i conti</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_cc.html" title="Capitolo 6. Carte di credito"><link rel="prev" href="cc-concepts1.html" title="6.1. Concetti"><link rel="next" href="cc-entercharge1.html" title="6.3. Immettere le spese"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">6.2. Impostare i conti</th></tr><tr><td width="20%" align="left"><a accesskey="p" href="cc-concepts1.html">&lt;&lt;&lt; Indietro</a> </td><th width="60%" align="center">Capitolo 6. Carte di credito</th><td width="20%" align="right"> <a accesskey="n" href="cc-entercharge1.html">Avanti &gt;&gt;&gt;</a></td></tr></table><hr></hr></div><div class="sect1" title="6.2. Impostare i conti"><div class="titlepage"><div><div><h2 class="title" style="clear: both"><a name="cc-accounts1"></a>6.2. Impostare i conti</h2></div></div></div><p>Per iniziare a gestire la propria carta di credito con <strong class="application"><code>GnuCash</code></strong>, si deve impostare un conto delle <span class="guilabel"><strong>Passività</strong></span> di livello principale e al suo interno creare tanti conti figli del tipo <span class="guilabel"><strong>carta di credito</strong></span> quante sono le carte che si vogliono tracciare. Per registrare solamente i pagamenti effettuati alla compagnia della carta di credito, tutto quello di cui si ha bisogno è un conto per la banca e uno per la carta di credito dove immettere le transazioni.</p><p>Le spese effettuate con la carta di credito sono delle uscite ed è quindi necessario impostare questi conti come figli di un conto di livello principale denominato <span class="guilabel"><strong>Uscite</strong></span>. Se si decide di utilizzare un maggiore livello di dettaglio degli acquisti, sarà necessario creare un conto uscite per ogni tipo di acquisto che si effettua. Dato che sarà anche necessario riconciliare il saldo con l’estratto conto della carta, sarà utile impostare un bilancio di apertura per ogni conto di carta di credito. Il metodo più semplice per farlo consiste nell’utilizzare come bilancio di apertura, il saldo dell’ultimo estratto conto.</p><div class="sect2" title="6.2.1. Schema semplice"><div class="titlepage"><div><div><h3 class="title"><a name="cc-accounts-simple2"></a>6.2.1. Schema semplice</h3></div></div></div><p>Se non si desidera registrare ogni spesa sostenuta con la carta di credito, è sufficiente creare una semplice struttura dei conti come questa:</p><div class="literallayout"><p><br>
-Attività<br>
   -Banca<br>
-Passività<br>
   -Carta di credito<br>
-Uscite<br>
   -Carta di credito<br>
   </p></div><p>In questo esempio, si immette l’importo totale addebitato ogni mese come una transazione tra il conto <span class="emphasis"><strong>Passività:Carta di credito</strong></span> e il conto <span class="emphasis"><strong>Uscite:Carta di credito</strong></span>. Quando si effettua un pagamento si deve inserire una transazione tra <span class="emphasis"><strong>Attività:Banca</strong></span> e <span class="emphasis"><strong>Passività:Carta di credito</strong></span>.</p><p>La limitazione ovvia di questo semplice schema per la carta di credito, risiede nel fatto che non è possibile vedere dove il denaro viene impiegato. Tutte le spese effettuate con la carta di credito sono inserite nel conto delle uscite per la carta di credito. Comunque, questo sistema è facilmente configurabile e aggiornabile.</p></div><div class="sect2" title="6.2.2. Schema completo"><div class="titlepage"><div><div><h3 class="title"><a name="cc-accounts-complete2"></a>6.2.2. Schema completo</h3></div></div></div><p>Se si desidera registrare le spese in modo più completo, occorre impostare più conti per le uscite denominati a seconda dei vari tipi di acquisti che si possono effettuare. Ogni addebito sulla carta di credito è immesso come una transazione separata tra il conto delle passività della carta di credito e il conto specifico per l’uscita. Di seguito si riporta un esempio di struttura dei conti per questo caso:</p><div class="literallayout"><p><br>
-Attività<br>
    -Banca<br>
-Passività<br>
    -Carta di credito<br>
-Uscite<br>
    -Cibo<br>
    -Auto<br>
    -Vestiti<br>
    -Intrattenimento<br>
    -Interessi<br>
    -Servizi<br>
   </p></div><p>Chiaramente, è necessario inserire delle uscite specifiche a seconda delle proprie abitudini di acquisto. L’unica differenza tra questo schema e quello semplice, riguarda le uscite che ora sono suddivise in gruppi. Si noti anche la presenza di una uscita denominata <span class="quote">«<span class="quote">Interessi</span>»</span>; questa è utilizzata quando la carta di credito richiede il pagamento degli interessi sul denaro che mensilmente non è ancora stato restituito. Il conto delle uscite denominato <span class="quote">«<span class="quote">Servizi</span>»</span> permette di tenere traccia delle spese di servizio associate all’utilizzo della carta di credito, quali il costo fisso annuo di utilizzo se esiste. Con questo schema, si sarà in grado di controllare dove il denaro viene speso ogni mese e raggrupparlo in funzione dei conti delle uscite.</p><p>Il resto di questo capitolo assumerà che si stia utilizzando lo schema completo.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="cc-concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="cc-entercharge1.html">Avanti &gt;&gt;&gt;</a></td></tr><tr><td width="40%" align="left">6.1. Concetti </td><td width="20%" align="center"><a accesskey="u" href="chapter_cc.html">Risali</a></td><td width="40%" align="right"> 6.3. Immettere le spese</td></tr></table></div></body></html>
