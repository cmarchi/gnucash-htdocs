<html><head><meta http-equiv="Content-Type" content="text/html; charset=UTF-8"><title>4.6. Transazioni pianificate</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_txns.html" title="Capitolo 4. Transazioni"><link rel="prev" href="txns-reconcile1.html" title="4.5. Riconciliazione"><link rel="next" href="txns-puttoget1.html" title="4.7. In pratica"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">4.6. Transazioni pianificate</th></tr><tr><td width="20%" align="left"><a accesskey="p" href="txns-reconcile1.html">&lt;&lt;&lt; Indietro</a> </td><th width="60%" align="center">Capitolo 4. Transazioni</th><td width="20%" align="right"> <a accesskey="n" href="txns-puttoget1.html">Avanti &gt;&gt;&gt;</a></td></tr></table><hr></hr></div><div class="sect1" title="4.6. Transazioni pianificate"><div class="titlepage"><div><div><h2 class="title" style="clear: both"><a name="txns-sxn1"></a>4.6. Transazioni pianificate</h2></div></div></div><p>Le transazioni pianificate sono utili per assistere nell’immissione di operazioni ripetitive con il denaro quali sottoscrizioni, assicurazioni e tasse. Utilizzando le transazioni pianificate, basta inserire la transazione in oggetto una sola volta, impostare alcuni parametri come la data di inizio, la frequenza e una breve descrizione, e poi <strong class="application"><code>GnuCash</code></strong> avvertirà ogniqualvolta sarà pronto a creare una nuova transazione oppure la creerà automaticamente.</p><p>In questa guida pratica, si considererà una sottoscrizione mensile al servizio internet di 20 Euro che viene pagata il 28 di ogni mese.</p><p>In <strong class="application"><code>GnuCash</code></strong>, si possono creare delle transazioni pianificate in due modi: <a class="link" href="txns-sxn1.html#txns-sxn-ledger2" title="4.6.1. Creazione dal libro mastro">dal libro mastro</a> o <a class="link" href="txns-sxn1.html#txns-sxn-editor2" title="4.6.2. Creazione dalla finestra dell’Editor transazioni pianificate">dall’Editor transazioni pianificate</a>.</p><div class="sect2" title="4.6.1. Creazione dal libro mastro"><div class="titlepage"><div><div><h3 class="title"><a name="txns-sxn-ledger2"></a>4.6.1. Creazione dal libro mastro</h3></div></div></div><p>Inserire nel registro la prima occorrenza della propria transazione da pianificare. Nel campo <span class="guilabel"><strong>Trasferimento</strong></span> per questa transazione, digitare <span class="emphasis"><strong>Uscite:Internet</strong></span> come mostrato nell’immagine seguente.</p><div class="screenshot"><div class="mediaobject"><img src="figures/txns_sxn_ledger1.png" alt="Passo 1: creazione della transazione pianificata dal libro mastro"><div class="caption"><p>Passo 1: creazione della transazione pianificata dal libro mastro</p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Dato che non è ancora stato creato il conto <span class="emphasis"><strong>Uscite:Internet</strong></span>, <strong class="application"><code>GnuCash</code></strong> ne richiederà la creazione.</p></td></tr></table></div><p>Fare clic poi con il tasto destro sulla transazione e selezionare <span class="guilabel"><strong>Pianifica...</strong></span></p><div class="screenshot"><div class="mediaobject"><img src="figures/txns_sxn_ledger2.png" alt="Passo 2: creazione della transazione pianificata dal libro mastro"><div class="caption"><p>Passo 2: creazione della transazione pianificata dal libro mastro</p></div></div></div><p>Verrà visualizzata una finestra come questa:</p><div class="screenshot"><div class="mediaobject"><img src="figures/txns_sxn_ledger3.png" alt="Passo 3: creazione della transazione pianificata dal libro mastro"><div class="caption"><p>Passo 3: creazione della transazione pianificata dal libro mastro</p></div></div></div><p>Si compilino i valori richiesti; la sottoscrizione è prelevata il 28 di ogni mese e la successiva sarà per il mese prossimo (dato che quella per questo mese è stata inserita manualmente):</p><div class="screenshot"><div class="mediaobject"><img src="figures/txns_sxn_ledger4.png" alt="Inserimento dei dati nella transazione pianificata"><div class="caption"><p>Inserimento dei dati nella transazione pianificata</p></div></div></div><p>Premere il pulsante <span class="guibutton">OK</span> e la transazione verrà pianificata. <strong class="application"><code>GnuCash</code></strong> ha ora memorizzato la transazione pianificata e, il 28 del mese prossimo, presenterà una finestra in cui verrà richiesto se la transazione deve essere creata (un’immagine di questa finestra è riportata qui sotto).</p></div><div class="sect2" title="4.6.2. Creazione dalla finestra dell’Editor transazioni pianificate"><div class="titlepage"><div><div><h3 class="title"><a name="txns-sxn-editor2"></a>4.6.2. Creazione dalla finestra dell’<span class="guilabel"><strong>Editor transazioni pianificate</strong></span></h3></div></div></div><p>Un altro modo per inserire una transazione pianificata è dalla finestra dell’<span class="guilabel"><strong>Editor transazioni pianificate</strong></span>; questo metodo può essere più veloce se si devono creare più transazioni in una sola volta.</p><p>Dalla finestra principale dei conti selezionare <span class="guimenu"><strong>Operazioni</strong></span> → <span class="guisubmenu"><strong>Transazioni pianificate</strong></span> → <span class="guimenuitem"><strong>Editor transazioni pianificate</strong></span> sulla <span class="emphasis"><strong>barra del menu</strong></span>. Verrà così aperta una nuova scheda denominata <span class="guilabel"><strong>Transazioni pianificate</strong></span> come quella riportata di seguito:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor-2.png" width="510" alt="Scheda Transazioni pianificate vuota"></td></tr></table><div class="caption"><p>Scheda <span class="guilabel"><strong>Transazioni pianificate</strong></span> vuota</p></div></div></div><p>Questa scheda contiene un elenco, per ora vuoto, di tutte le transazioni pianificate. Crearne una nuova premendo il pulsante <span class="guibutton">Nuovo</span> sulla <span class="emphasis"><strong>barra degli strumenti</strong></span>; si aprirà una nuova finestra come questa:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor-3-overview.png" width="510" alt="Editor transazioni pianificate — scheda In generale"></td></tr></table><div class="caption"><p><span class="guilabel"><strong>Editor transazioni pianificate</strong></span> — scheda <span class="guilabel"><strong>Generali</strong></span></p></div></div></div><p>Inserire dapprima un nome per la nuova transazione pianificata nell’apposito campo nella parte superiore della finestra.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Il nome identifica la transazione solamente nell’<span class="guilabel"><strong>Editor transazioni pianificate</strong></span>, non apparirà mai nel registro.</p></td></tr></table></div><p>Nel riquadro <span class="guilabel"><strong>Opzioni</strong></span> della scheda <span class="guilabel"><strong>Generali</strong></span> sono disponibili quattro opzioni:</p><div class="variablelist"><dl><dt><span class="term"><strong><span class="guilabel"><strong>Attiva</strong></span></strong></span></dt><dd><p>Imposta lo stato della transazione pianificata.</p></dd><dt><span class="term"><strong><span class="guilabel"><strong>Crea automaticamente</strong></span></strong></span></dt><dd><p>Se abilitata, la transazione verrà inserita nel libro mastro senza che venga richiesta alcuna conferma (vedere nel seguito). Se necessario, è possibile essere avvisati al momento dell’inserimento della transazione abilitando l’opzione <span class="guilabel"><strong>Notifica quando creata</strong></span>.</p></dd><dt><span class="term"><strong><span class="guilabel"><strong>Crea in anticipo di</strong></span></strong></span></dt><dd><p>Imposta il tempo in anticipio con cui la transazione pianificata verrà creata.</p></dd><dt><span class="term"><strong><span class="guilabel"><strong>Ricorda in anticipo di</strong></span></strong></span></dt><dd><p>Imposta l’anticipo con cui notificare la scadenza della transazione. È utile, per esempio, quando si deve pagare con un assegno; <strong class="application"><code>GnuCash</code></strong> può ricordare l’incombenza una settimana prima così da poter inviare l’assegno prima della scadenza.</p></dd></dl></div><p>Il riquadro <span class="guilabel"><strong>Scadenze</strong></span> permette di dire a <strong class="application"><code>GnuCash</code></strong> che questa transazione non durerà per sempre; per esempio se si sta ripagando un prestito, si può selezionare la data di termine del prestito o il numero di rate rimanenti.</p><p>Selezionare poi la scheda della <span class="guilabel"><strong>Frequenza</strong></span> nell’<span class="guilabel"><strong>Editor transazioni pianificate</strong></span>. Qui è possibile impostare le opzioni relative al tempo per la transazione.</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor-3-frequency.png" width="510" alt="Editor transazioni pianificate — scheda Frequenza"></td></tr></table><div class="caption"><p><span class="guilabel"><strong>Editor transazioni pianificate</strong></span> — scheda <span class="guilabel"><strong>Frequenza</strong></span></p></div></div></div><div class="variablelist"><dl><dt><span class="term"><strong><span class="guilabel"><strong>Frequenza</strong></span></strong></span></dt><dd><p>Imposta la frequenza di base della transazione; selezionare un valore tra <span class="guilabel"><strong>una volta</strong></span>,<span class="guilabel"><strong>quotidiana</strong></span>,<span class="guilabel"><strong>settimanale</strong></span>,<span class="guilabel"><strong>quindicinale</strong></span> e <span class="guilabel"><strong>mensile</strong></span>. In questo esempio verrà impostata a <span class="guilabel"><strong>mensile</strong></span></p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">È possibile impostare delle scadenze a intervalli <span class="emphasis"><strong>diversi</strong></span> da quelli elencati nell’elenco delle <span class="guilabel"><strong>Frequenze</strong></span>, modificando le impostazioni della voce <span class="guilabel"><strong>Ogni</strong></span> (vedere nel seguito).</p></td></tr></table></div></dd><dt><span class="term"><strong><span class="guilabel"><strong>Data d’inizio</strong></span></strong></span></dt><dd><p>Imposta l’inizio della transazione. Nell’esempio, questa sarà l’inizio del mese prossimo.</p></dd><dt><span class="term"><strong><span class="guilabel"><strong>Ogni</strong></span></strong></span></dt><dd><p>Questa opzione permette di pianificare letransazioni in periodi multipli del valore impostato come <span class="guilabel"><strong>Frequenza</strong></span>. Per esempio, per creare una transazione pianificata ogni 3 settimane, impostare la <span class="guilabel"><strong>Frequenza</strong></span> a <span class="guilabel"><strong>settimanale</strong></span> e il campo <span class="guilabel"><strong>Ogni</strong></span> a <span class="guilabel"><strong>3</strong></span>.</p></dd><dt><span class="term"><strong><span class="guilabel"><strong>Poi il</strong></span> e <span class="guilabel"><strong>a eccezione dei fine settimana</strong></span></strong></span></dt><dd><p>Imposta il giorno del mese in cui è pianificata la transazione e controlla il comportamento di <strong class="application"><code>GnuCash</code></strong> quando la scadenza coincide con un giorno del fine settimana.</p></dd></dl></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">La sottoscrizione è prelevata il 28 di ogni mese, quindi la <span class="guilabel"><strong>Data d’inizio</strong></span> sarà il 1° Novembre 2003 (assumendo che Novembre sia il mese prossimo) e la <span class="guilabel"><strong>Frequenza</strong></span> sarà <span class="guilabel"><strong>mensile</strong></span>; verrà quindi prelevata il 28 di ogni mese. Dato che nell’esempio l’abbonamento internet viene prelevato automaticamente dal conto, non sarà necessario né creare la transazione in anticipo né impostare una data finale.</p></td></tr></table></div><p>Quando le voci di questa scheda sono state completate, <strong class="application"><code>GnuCash</code></strong> evidenzierà le scadenze future nel calendario sulla parte inferiore della finestra.</p><p>Infine, selezionare la scheda del <span class="guilabel"><strong>Modello di transazione</strong></span> e inserire la transazione nella parte bassa come si farebbe nel libro mastro, con la sola differenza che non è richiesta una data.</p><p>Ora, si dovrebbe avere una finestra come questa:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor-3-template.png" width="510" alt="Editor transazioni pianificate — scheda Modello di transazione"></td></tr></table><div class="caption"><p><span class="guilabel"><strong>Editor transazioni pianificate</strong></span> — scheda <span class="guilabel"><strong>Modello di transazione</strong></span></p></div></div></div><p>Si ricordi di premere il pulsante <span class="guibutton">Inserisci</span>, per convalidare e immettere la transazione.</p><p>Premendo <span class="guibutton">Ok</span>, si tornerà alla scheda delle <span class="guilabel"><strong>Transazioni pianificate</strong></span>, ora con un elemento nella lista delle <span class="guilabel"><strong>Transazioni</strong></span>:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor-4.png" width="510" alt="Transazione pianificata inserita"></td></tr></table><div class="caption"><p>Transazione pianificata inserita</p></div></div></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Facendo clic nel calendario in corrispondenza del primo giorno del mese, una piccola finestra, che seguirà il mouse, mostrerà ciò che è pianificato in quel giorno. Per far scomparire la finestra è sufficiente fare clic su di essa una volta.</p></td></tr></table></div><p>Ora è possibile chiudere la scheda <span class="guilabel"><strong>Transazioni pianificate</strong></span> e salvare il proprio lavoro.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Quello mostrato di seguito è solo a titolo esemplificativo e non deve essere immesso nel file di <strong class="application"><code>GnuCash</code></strong> in questa fase. Avendo questo esempio come base, la finestra più sotto apparirà quando la transazione pianificata è impostata per essere inserita.</p></td></tr></table></div><p>D’ora in poi, quando si avvia <strong class="application"><code>GnuCash</code></strong> e se è in scadenza o se deve essere inserita una transazione pianificata, potrebbe essere visualizzata la finestra <span class="guilabel"><strong>Dall’ultimo avvio</strong></span> che riassume le operazioni pendenti relative alle transazioni pianificate (<span class="guilabel"><strong>Promemoria</strong></span>, <span class="guilabel"><strong>Da creare</strong></span> ecc... una descrizione di ogni opzioni è fornita nel manuale di <strong class="application"><code>GnuCash</code></strong>):</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/txns_sxn_editor_slr.png" width="510" alt="Finestra di promemoria per la transazione pianificata"></td></tr></table><div class="caption"><p>Finestra di promemoria per la transazione pianificata</p></div></div></div><p>È possibile fare clic nella colonna <span class="guilabel"><strong>Stato</strong></span> per modificare lo stato della transazione pianificata, se necessario. Fare poi clic sul pulsante <span class="guibutton">Ok</span> per chiudere la finestra <span class="guilabel"><strong>Dall’ultimo avvio...</strong></span> e applicare le eventuali modifiche. Selezionare <span class="guilabel"><strong>Annulla</strong></span> per scartare le operazioni impostate.</p><p>Se il campo <span class="guilabel"><strong>Stato</strong></span> era già (o è stato impostato) a <span class="guilabel"><strong>Da creare</strong></span>, se si controlla nel registro del conto bancario, si noterà che la transazione è stata creata:</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Abilitando l’opzione <span class="guilabel"><strong>Controlla le transazioni create</strong></span> nella parte inferiore destra della finestra <span class="guilabel"><strong>Dall’ultimo avvio...</strong></span>, <strong class="application"><code>GnuCash</code></strong> aprirà, dopo aver premuto il pulsante <span class="guibutton">Ok</span>, la scheda del registro di ogni conto in cui sono state inserite automaticamente le transazioni pianificate.</p></td></tr></table></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se la transazione per il 28 Aprile è stata inserita in questa fase, <span class="emphasis"><strong>ritornare</strong></span> all’ultimo file salvato di <strong class="application"><code>GnuCash</code></strong>. Andare in <span class="guimenu"><strong>File</strong></span> → <span class="guimenuitem"><strong>Apri</strong></span> e selezionare <code class="filename">gcashdata_3</code></p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="txns-reconcile1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="txns-puttoget1.html">Avanti &gt;&gt;&gt;</a></td></tr><tr><td width="40%" align="left">4.5. Riconciliazione </td><td width="20%" align="center"><a accesskey="u" href="chapter_txns.html">Risali</a></td><td width="40%" align="right"> 4.7. In pratica</td></tr></table></div></body></html>
