<html><head><meta http-equiv="Content-Type" content="text/html; charset=UTF-8"><title>7.2. Assistente dall’ultimo avvio</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="tool-find.html" title="7.1. Trovare le transazioni"><link rel="next" href="trans-sched-loans.html" title="7.3. Assistente per mutui e ipoteche"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.2. Assistente dall’ultimo avvio</th></tr><tr><td width="20%" align="left"><a accesskey="p" href="tool-find.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="trans-sched-loans.html">Avanti &gt;&gt;&gt;</a></td></tr></table><hr></hr></div><div class="sect1" title="7.2. Assistente dall’ultimo avvio"><div class="titlepage"><div><div><h2 class="title" style="clear: both"><a name="trans-sched-slr"></a>7.2. Assistente dall’ultimo avvio</h2></div></div></div><p>L’assistente <span class="guilabel"><strong>Dall’ultimo avvio</strong></span> viene avviato automaticamente quando si esegue <strong class="application"><code>GnuCash</code></strong>; permette di inserire nel registro qualsiasi transazione il cui inserimento automatico sta per avvenire. L’esecuzione all’avvio di <strong class="application"><code>GnuCash</code></strong> può essere modificata nella finestra delle preferenze di <strong class="application"><code>GnuCash</code></strong> all’interno della scheda <a class="link" href="set-prefs.html#prefs-sched" title="9.2.11. Transazioni pianificate">Transazioni pianificate</a>. Per eseguire l’assistente manualmente, andare in <span class="guilabel"><strong>Operazioni</strong></span> → <span class="guisubmenu"><strong>Transazioni pianificate</strong></span> → <span class="guimenuitem"><strong>Dall’ultimo avvio...</strong></span></p><p>Nella finestra <span class="guilabel"><strong>Dall’ultimo avvio...</strong></span> sono presenti tre colonne:</p><div class="variablelist"><dl><dt><span class="term"><strong><span class="guilabel"><strong>Transazione</strong></span></strong></span></dt><dd><p>Il nome assegnato nell’<span class="guilabel"><strong>Editor transazioni pianificate</strong></span> che identifica la transazione pianificata.</p></dd><dt><span class="term"><strong><span class="guilabel"><strong>Stato</strong></span></strong></span></dt><dd><p>Il valore del campo  <span class="guilabel"><strong>State</strong></span> può essere uno tra i seguenti:</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Fare clic nel campo della colonna dello <span class="guilabel"><strong>Stato</strong></span> relativa a una transazione per modificarne lo stato (questa opzione è disponibile solamente se il campo dello <span class="guilabel"><strong>stato</strong></span> non è vuoto)</p></td></tr></table></div><div class="variablelist"><dl><dt><span class="term"><strong><span class="guilabel"><strong>Ignora</strong></span></strong></span></dt><dd><p>Se viene visualizzata una transazione pianificata, da creare o come promemoria, l’utente può impostare lo stato a <span class="guilabel"><strong>Ignorato</strong></span> per scartare l’inserimento. La transazione pianificata non verrà inserita nel registro e la transazione verrò ricordata solamente nell’occorrenza successiva. Per esempio, se è stato impostato un promemoria per una transazione relativa a un trasferimento di 500€ alla fine del mese verso il proprio conto <span class="emphasis"><strong>risparmi</strong></span>, e questo mese si è acquistato un nuovo computer a causa del quale non si avrà la disponibilità di quella cifra, si potrà impostare lo stato della transazione a <span class="guilabel"><strong>Ignorato</strong></span>.</p></dd><dt><span class="term"><strong><span class="guilabel"><strong>Posticipato</strong></span></strong></span></dt><dd><p>Se una transazione pianificata e identificata come <span class="guilabel"><strong>Da creare</strong></span> ma la si vuole trattenere evitando che venga inserita nel registro, si può cambiarne lo stato in <span class="guilabel"><strong>Posticipato</strong></span>.</p></dd><dt><span class="term"><strong><span class="guilabel"><strong>Promemoria</strong></span></strong></span></dt><dd><p>Si è a <span class="emphasis"><strong>n</strong></span> giorni dalla data di scadenza della transazione pianificata. Il numero di giorni <span class="emphasis"><strong>n</strong></span> con cui segnalare in anticipo la scadenza di una transazione pianificata, può essere impostato o nella scheda <a class="link" href="set-prefs.html#prefs-sched" title="9.2.11. Transazioni pianificate">Transazioni pianificate</a> delle <span class="guilabel"><strong>Preferenze di GnuCash</strong></span> o nella scheda <span class="guilabel"><strong>Generali</strong></span> dell’<a class="link" href="sched-editor.html" title="6.12. Finestra di modifica della transazione pianificata">Editor transazioni pianificate</a>.</p></dd><dt><span class="term"><strong><span class="guilabel"><strong>Da creare</strong></span></strong></span></dt><dd><p>La transazione pianificata verrà creata automaticamente alla pressione del pulsante <span class="guibutton">Ok</span>.</p></dd><dt><span class="term"><strong><span class="emphasis"><strong>Vuoto</strong></span></strong></span></dt><dd><p>Un campo vuoto significa che non è prevista alcuna operazione per la transazione pianificata.</p></dd></dl></div></dd></dl></div><p>Nella parte inferiore della finestra sono presenti due pulsanti:</p><div class="itemizedlist"><ul class="itemizedlist" type="disc"><li class="listitem"><p>Il pulsante <span class="guibutton">Annulla</span> permette di uscire dalla finestra <span class="guilabel"><strong>Dall’ultimo avvio...</strong></span> senza creare le transazioni pianificate.</p></li><li class="listitem"><p>Il pulsante<span class="guibutton">Ok</span> chiude la finestra <span class="guilabel"><strong>Dall’ultimo avvio</strong></span> e applica le operazioni in sospeso.</p></li></ul></div><p>Nella parte inferiore destra della finestra <span class="guilabel"><strong>Dall’ultimo avvio...</strong></span> è possibile abilitare l’opzione <span class="guilabel"><strong>Controlla le transazioni create</strong></span>. Abilitandola, quando sono presenti una o più transazioni <span class="guilabel"><strong>Da creare</strong></span>, premendo il tasto <span class="guibutton">Ok</span> verrà aperta una finestra del registro in cui sono visualizzati dettagli della transazione inserita automaticamente da <strong class="application"><code>GnuCash</code></strong></p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="tool-find.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="trans-sched-loans.html">Avanti &gt;&gt;&gt;</a></td></tr><tr><td width="40%" align="left">7.1. Trovare le transazioni </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> 7.3. Assistente per mutui e ipoteche</td></tr></table></div></body></html>
