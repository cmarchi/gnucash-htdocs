<html><head><meta http-equiv="Content-Type" content="text/html; charset=UTF-8"><title>7.8. Calcolatore di prestiti</title><meta name="generator" content="DocBook XSL Stylesheets V1.75.2"><link rel="home" href="help.html" title="Manuale di aiuto di GnuCash"><link rel="up" href="ch_AccRegTools.html" title="Capitolo 7. Strumenti e assistenti"><link rel="prev" href="tool-security-edit.html" title="7.7. Editor titoli"><link rel="next" href="Reports.html" title="Capitolo 8. Resoconti e diagrammi"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.8. Calcolatore di prestiti</th></tr><tr><td width="20%" align="left"><a accesskey="p" href="tool-security-edit.html">&lt;&lt;&lt; Indietro</a> </td><th width="60%" align="center">Capitolo 7. Strumenti e assistenti</th><td width="20%" align="right"> <a accesskey="n" href="Reports.html">Avanti &gt;&gt;&gt;</a></td></tr></table><hr></hr></div><div class="sect1" title="7.8. Calcolatore di prestiti"><div class="titlepage"><div><div><h2 class="title" style="clear: both"><a name="tool-calc"></a>7.8. Calcolatore di prestiti</h2></div></div></div><p>Il <span class="guilabel"><strong>Calcolatore di prestiti</strong></span> è utile per calcolare gli interessi composti. Fornisce la possibilità di inserire quattro parametri dei cinque necessari per calcolare l’interesse composto e di calcolare il parametro incognito.</p><p>La calcolatrice è suddivisa in due riquadri: quello di sinistra presenta cinque campi con un pulsante <span class="guilabel"><strong>Calcola</strong></span> e un pulsante <span class="guilabel"><strong>Pulisci</strong></span>. Il tasto <span class="guilabel"><strong>Calcola</strong></span> permette di ottenere il risultato dell’incognita mentre il pulsante <span class="guilabel"><strong>Pulisci</strong></span> cancella qualsiasi valore inserito nel campo corrispondente.</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Numero di rate:</strong></span> questo campo è destinato al numero di rate da utilizzare per i calcoli.</p></li><li class="listitem"><p><span class="emphasis"><strong>Tasso di interesse:</strong></span> questo campo è destinato al valore percentuale del tasso di interesse.</p></li><li class="listitem"><p><span class="emphasis"><strong>Valore attuale:</strong></span> questo campo contiene, di solito, l’importo che è stato chiesto in prestito. È l’importo di base su cui si vogliono calcolare gli interessi.</p></li><li class="listitem"><p><span class="emphasis"><strong>Importo della rata:</strong></span> questo campo contiene l’importo del pagamento per il periodo selezionato (ad esempio: mensile, settimanale ecc...). Se serve a ripagare un prestito allora dovrebbe avere un segno negativo.</p></li><li class="listitem"><p><span class="emphasis"><strong>Valore futuro:</strong></span> questo campo è per il valore finale al termine del periodo di pagamento. Nel caso si stesse ripagando un prestito per intero allora sarebbe nullo (=0).</p></li></ul></div><p>Il riquadro di destra contiene i pulsanti per selezionare il tipo di pagamento e l’interesse composto utilizzati per i calcoli nel riquadro di sinistra.</p><div class="itemizedlist"><ul class="itemizedlist" type="disc"><li class="listitem"><p><span class="guibutton">Interesse composto:</span> questa opzione permette di impostare l’intervallo temporale utilizzato per il calcolo se è stato selezionato l’<span class="guilabel"><strong>interesse composto discreto</strong></span>.</p></li><li class="listitem"><p><span class="guibutton">Rata:</span> questo pulsante permette di impostare l’intervallo da utilizzare per il campo del <span class="guilabel"><strong>Numero di rate</strong></span>.</p></li><li class="listitem"><p><span class="guibutton">Pagamenti alla fine del periodo:</span> attivare l’opzione se il pagamento della rata alla fine del periodo.</p></li><li class="listitem"><p><span class="guibutton">Pagamenti all’inizio del periodo:</span> attivare l’opzione se il pagamento della rata all’inizio del periodo.</p></li><li class="listitem"><p><span class="guibutton">Interesse composto discreto:</span> questa opzione è utilizzata quando l’interesse è applicato in modo discreto, cioè a intervalli temporali definiti dal pulsante <span class="guibutton">Interesse composto</span> descritto più sopra.</p></li><li class="listitem"><p><span class="guibutton">Interesse composto continuo:</span> questa opzione è utilizzata quando il tasso di interesse è applicato in modo continuo.</p></li><li class="listitem"><p><span class="guibutton">Pagamento totale:</span> questo campo visualizza l’importo totale da pagare per restituire il prestito.</p></li></ul></div><p>Esempi di utilizzo del <span class="guilabel"><strong>Calcolatore di prestiti</strong></span> di <strong class="application"><code>GnuCash</code></strong> sono forniti nella «guida ai concetti e manuale». <a class="ulink" href="http://svn.gnucash.org/docs/guide/loans_calcs1.html" target="_top">Capitolo sui prestiti nella «guida ai concetti e manuale»</a></p></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="tool-security-edit.html">&lt;&lt;&lt; Indietro</a> </td><td width="20%" align="center"><a accesskey="h" href="help.html">Partenza</a></td><td width="40%" align="right"> <a accesskey="n" href="Reports.html">Avanti &gt;&gt;&gt;</a></td></tr><tr><td width="40%" align="left">7.7. Editor titoli </td><td width="20%" align="center"><a accesskey="u" href="ch_AccRegTools.html">Risali</a></td><td width="40%" align="right"> Capitolo 8. Resoconti e diagrammi</td></tr></table></div></body></html>
